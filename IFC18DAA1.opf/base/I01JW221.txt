༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work: WOOEGS1016941 ImageGroup: 101JW221
LCCN: n/a ISBN: n/a
Title:
 འཕགས་པ་ཐུགས་རྗེ་ཆེན་པོའི་སྒྲུབ་ཐབས་ཀྱི་བླ་མ་བརྒྱུད་པའི་རྣམ་ཐར་རིན་ཆེན་འཕྲེང་བ་དང་པོ་
བསོད་འགྲེལ་པ་དོན་གསལ་སྣང་བ་བཅས་
དུས
'phags pa thugs rje chen po'i sgrub thabs kyi bla ma brgyud pa'i rnam thar
rin chen 'phreng ba dang po bsod 'grel pa don gsal snang ba bcas
Author:
 ངེས་དོན་རྒྱ་མཚོ
nges don rgya mtsho
Descriptor: n/a
Original Publication: n/a;n/a
Place: delhi
Publisher: d. tsondu senghe yorey tsang
Date: 2004
Volume:
Total Volumes: 1
TBRC Pages:
Introductory Pages: n/a
Text Pages: Inla
Scanning Information: Scanned at M /S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006.

ཏུ 
 ༦༩ 
2རུབ་ཟླ་
ཕ
ཡེ་_
ན 
བྱེ 
༄༅། (༢ཕགས་པ་ཕྱུགས་རྗེ་ཆེན་པོའི་སྒྲུ་པ་ལྕང་
ཀྱི་བླ་མ་བརྒྱུད་པའི་རྣམ་ཐར་རིན་ཆེན་ཕྲེང་བ་ བ
དང༌། པོ་བསྟོད་འགྲོལུ་པ་དོན་
ཚོ། |་ལྕང་ཐུ་ཙོས་
ཡུལ་དྲུག༌པ །
ས་
ས་
ལ་
PENA
» 
ནི་ས་
ཛང ་ ་ ་
ཡོངས་འཛིན་ངེས་དོན་རྒྱུ་སྤྱཚོ

'PHAGS PA THUGS RJE CHEN
PO’I SGRUBS THABS KYI BLA
MA BRGYUD PA'I RNAM THAR
RIN CHEN ’PHREN BA DAN
PO-BSTOD 'GREL PA BCAS
The Rosary of
Precious Biographies of
Sādhana (Upavās)
Arya avalokeshavara
Lineage Lamas and
the Commentary on Po-bstod
By:
Yons 'Zin Nesdon Rgyatso

Published 
by:
D . Tsondu Senghe Yorey Tsang
22, New Tibetan Colony, Majnu Ka Tilla,
Delhi-110054
Printed at:
Bharat Offset, Ballimaran, Delhi-110006
Price: Rs. 200/
2004

3
བློ
os 
གG
rpc
ce
«
༄༅། །
འཕགས་པ་ཐུགས་རྗེ་ཆེན་པོའི་སྒྲུབ་ཐབས་
ཞ༦ ཀྱི་བླ་མ་བརྒྱུད་པའི་རྣམ་ཐར་རིན་ཆེན་ཕྲེང་བ་ བ
དང་། པོ་བསྐྱོད་འགྲེལ་པ་དོན་
གསལ་སྣང་བ་བཅས་
 བཞུགས་སོ། །
རྨ----
མཛད་པ་པོ།
ཡོངས་འཛིན་ངེས་དོན་རྒྱ་མཚོ།

གླེང་བརྗོད།
རབ་དཀར་ཀེ་ལ་ཤའི་མུ་ཁྱུད་ཀྱིས་བསྐོར་བའི་ལྗོངས་འདིར།
ཡོངས་སུ་དར་བའི་རིས་སུ་མ་ཆད་པའི་རྒྱལ་བསྟན་རིན་པོ་ཆེའི་བཀའ་སྲོལ་
གསར་རྙིང་ཐུན་མོང་དུ། འཕགས་མཆོག་སྤྱན་རས་གཟིགས་བཅུ་གཅིག་
ཞལ་གྱི་སྒོ་ནས་སྨྱུང་བར་གནས་པའི་དུས་ཁྲིམས་ཡན་ལག་བརྒྱད་བསྲུང་བའི་
གདམས་པ་ཕན་ཡོན་དང་བཅས་པ་འདི་ཉིད་ཧ་ཅང་དར་ཁྱབ་ཆེ་ཞིང་། ཐར་
འདོད་སྐྱེ་བོ་མཐའ་དག་གིས་ཉམས་སུ་བླང་བྱའི་གདམས་པ་ཐུན་མོང་དང་།
སར་གནས་སྐྱེས་ཆེན་དམ་པ་དུ་མའི་ཐུགས་དམ་གྱི་མཐིལ་མཛད་པའི་
གདམས་པ་ཁྱད་པར་ཅན་གྱི་བླ་མ་བརྒྱུད་པའི་རིམ་པ་རྒྱ་གར་འཕགས་པའི་
ཡུལ་ནས་གངས་ཅན་བོད་ཀྱི་ཡུལ་དུ་ཇི་ལྟར་དར་ཞིང་བརྒྱུད་པའི་ཚུལ་དང་།
དེ་དང་འབྲེལ་བའི་དགེ་སློང་མ་དཔལ་མོས་མཛད་པའི་པོ་བསྟོད་ཀྱི་འགྲེལ་པ་
དོན་གསལ་སྣང་བ་བཅས་ཀྱི་མ་དཔེ་དབུ་མེད་བྲིས་རྙིང་ཞིག་ལས་དཀོན་
མཆོག་བསྟན་འཛིན་གྱིས་རིག་མཛོད་དུ་བཅུག་ཅིང་། སྐལ་བཟང་ཆོས་འཕེལ་
ལགས་ཀྱིས་དེབ་གཟུགས་བཀོད་སྒྲིག་གནང་བས་ཁོང་གཉིས་ལ་ཐུགས་རྗེ་ཆེ་
ཞུ་རྒྱུ་དང་། མ་དཔེ་འཚོལ་སྒྲུབ་དང་། ཞུ་དག་བཅས་ཕྱོགས་བསྡེབས་ཀྱིས།
ཕྲན་བརྩོན་འགྲུས་སེངྒེ་ཤཱསི་ནས་ ༢༠༠༤ ལོ། འཕགས་ཡུལ་རྒྱལ་ས་
དིལླིར་པར་དུ་བསྐྲུན་པའི་དགེ་བས་འགྲོ་ཀུན་བྱང་ཆེན་རྒྱལ་བའི་གོ་འཕང་
འཐོབ་པའི་རྒྱུར་གྱུར་ཅིག་གུ།

༄༅། །འཕགས་པ་ཐུགས་རྗེ་ཆེན་པོའི་
སྒྲུབ་ཐབས་ཀྱི་བླ་མ་བརྒྱུད་པའི་
རྣམ་ཐར་བཞུགས་སོ།།
བླ་མ་དང་རྗེ་བཙུན་སྤྱན་རས་གཟིགས་དབང་ཕྱུག་ལ་ཕྱག་འཚལ་
ལོ། །ཤེས་བྱ་མ་ལུས་མཁྱེན་པའི་བཅོམ་ལྡན་འདས། །འགྲོ་བ་ཀུན་
ལ་བུ་གཅིག་ལྟ་བུར་བརྩེ། །ལྷུན་གྲུབ་རྒྱུན་མི་འཆད་པའི་ཕྲིན་ལས་
ཅན། །མགོན་པོ་སྤྱན་རས་གཟིགས་ལ་ཕྱག་འཚལ་ལོ། །འདིར་
འཕགས་པ་སྤྱན་རས་གཟིགས་དབང་ཕྱུག་ཞལ་བཅུ་གཅིག་པའི་སྒྲུབ་
ཐབས་འདི་ཇི་ལྟར་བྱུང་སྙམ་ན། སྔོན་ཡང་དག་པར་རྫོགས་པའི་
སངས་རྒྱས་ཚེ་དཔག་མེད་པའི་དྲུང་དུ་འཕགས་པ་སྤྱན་རས་གཟིགས་
དབང་ཕྱུག་གིས་འདི་ལྟར་ཐུགས་བསྐྱེད་པར་མཛད་དེ། འཁོར་བ་
སྡུག་བསྔལ་གྱི་རྒྱ་མཚོ་ཆེན་པོ་འདི་ཉིད་མ་སྟོང་གི་བར་དུ་གང་ལ་གང་
འ༌ལ་གྱི་སྒོ་ནས་སེམས་ཅན་ཐམས་ཅད་བླ་ན་མེད་པའི་བྱང་ཆུབ་ལ་
དགོད་པར་བགྱིའོ། །སེམས་ཅན་ཐམས་ཅད་གཅིག་ཀྱང་མ་ལུས་

པར་བླ་ན་མེད་པའི་བྱང་ཆུབ་ལ་འགོད་མ་ནུས་བར་བདག་གིས་ཞི་
བདེ་དོན་དུ་གཉེར་ཞིང་སེམས་བསྐྱེད་ཉམས་པར་གྱུར་ན། བདག་གི་
མགོ་བོ་ཚལ་པ་དགུ་དང་ལུས་དུམ་བུ་སྟོང་དུ་གས་པར་གྱུར་
ཅིག ཅེས་སེམས་བསྐྱེད་སྨོན་ལམ་མཛད་དོ། །དེ་ལྟར་ཐུགས་དམ་
བཅས་ནས་ཞིང་ཁམས་རབ་འབྱམས་ན་བཞུགས་ཏེ། ཉིན་མཚན་
དུས་དྲུག་ཏུ་ཡེ་ཤེས་ཀྱི་སྤྱན་གྱིས་གཟིགས་ཤིང་གང་ལ་གང་འདུལ་དུ་
སྤྲུལ་ནས་སེམས་ཅན་གྱི་དོན་མཛད་དོ། །དེའང་ལྷའི་གཟུགས་ཀྱིས་
འདུལ་བ་ལ་བརྒྱ་བྱིན་ལ་སོགས་པར་སྤྲུལ་ནས་སེམས་ཅན་གྱི་དོན་
མཛད། ལྷ་མ་ཡིན་གྱིས་འདུལ་བ་ལ་ལྷ་མ་ཡིན་གྱི་རྒྱལ་པོ་ཐགས་
བཟང་རིས་ལ་སོགས་པར་སྤྲུལ་ནས་ལྷ་མ་ཡིན་གྱི་དོན་མཛད། ཀླུའི་
གཟུགས་ཀྱིས་འདུལ་བ་ལ་ཀླུ་རྒྱལ་གཙུག་ན་རིན་ཆེན་ལ་སོགས་སུ་
སྤྲུལ་ཏེ་ཀླུའི་སེམས་ཅན་གྱི་དོན་མཛད། མིའི་གཟུགས་ཀྱིས་འདུལ་
བ་ལ་འཁོར་ལོས་སྒྱུར་བའི་རྒྱལ་པོ་སོགས་སུ་སྤྲུལ་ནས་མིའི་སེམས་
ཅན་གྱི་དོན་མཛོད། ཡི་དྭགས་ཀྱི་གཟུགས་ཀྱིས་འདུལ་བ་ལ་ཡི་
དྭགས་ཀྱི་རྒྱལ་པོ་ཁ་ལ་མེ་འབར་མ་ལྟ་བུར་སྤྲུལ་ཏེ་ཡི་དྭགས་ཀྱི་
སེམས་ཅན་གྱི་དོན་མཛད། དུད་འགྲོའི་གཟུགས་ཀྱིས་འདུལ་བ་ལ་
ཁྱུང་དང་། སེངྒེ་དང༌། རྟའི་རྒྱལ་པོ་སྤྲིན་གྱི་ཤུགས་འཆང་

དང་། ཐ་ན་བུང་བ་ལ་སོགས་པར་སྤྲུལ་ནས་དུད་འགྲོའི་སེམས་ཅན་
གྱི་དོན་མཛད། དམྱལ་བའི་གཟུགས་ཀྱིས་འདུལ་བ་ལ་གཤིན་རྗེ་
ཆོས་ཀྱི་རྒྱལ་པོ་ལ་སོགས་པར་སྤྲུལ་ཏེ་དམྱལ་བའི་སེམས་ཅན་གྱི་དོན་
མཛད། གཞན་ཡང་ཉན་ཐོས་ཀྱིས་འདུལ་བ་ལ་ཉན་ཐོས། རང་
སངས་རྒྱས་ཀྱིས་འདུལ་བ་ལ་རང་སངས་རྒྱས། བྱང་ཆུབ་སེམས་
དཔས་འདུལ་བ་ལ་བྱང་ཆུབ་སེམས་དཔའ། ཡང་དག་པར་རྫོགས་
པའི་སངས་རྒྱས་ཀྱིས་འདུལ་བ་ལ་ཡང་དག་པར་རྫོགས་པའི་སངས་
རྒྱས་སུ་སྤྲུལ་ནས་སེམས་ཅན་གྱི་དོན་མཛད། དེ་བཞིན་དུ་ཚངས་པ་
དང༌། བརྒྱ་བྱིན་དང༌། ལྷ་དབང་ཕྱུག་ཆེན་པོ་དང༌། ཁྱབ་འཇུག་
དང༌། ལྷ་དང་། མི་དང༌། གནོད་སྦྱིན་དང༌། དྲི་ཟ་
དང༌། མིའམ་ཅི་ལ་སོགས་པ་དུ་མ་དང༌། ཐ་ན་གྲུ་ཟམ་
དང་། ངལ་སྟེགས་ལ་སོགས་པ་གང་ལ་གང་འདུལ་དུ་སྤྲུལ་ནས་
བསྐལ་པ་དཔག་ཏུ་མེད་པའི་བར་དུ་སེམས་ཅན་གྱི་དོན་མཛད་
དེ། ཐུགས་དགོངས་ལ་བདག་གིས་སེམས་ཅན་དཔག་ཏུ་མེད་པ་
བགྲང་དུ་མེད་པ་དེ་ཙམ་ཞིག་དྲངས་ནས་བདེ་བ་ཅན་གྱི་འཇིག་རྟེན་གྱི་
ཁམས་སུ་ཕྱིར་མི་ལྡོག་པའི་ས་ལ་བཀོད་པས་ད་ནི་འཁོར་བའི་གནས་
སྟོང་ལས་ཆེ་སྙམ་དུ་ཐུགས་ཀྱིས་དགོངས་ནས། རི་བོ་པོ་ཏ་ལའི་རྩེ་
5

མོ་ནས་ཡེ་ཤེས་ཀྱི་སྤྱན་གྱིས་རིགས་དྲུག་གི་སེམས་ཅན་ལ་གཟིགས་
པས། 
འཕགས་པས་དྲངས་པའི་སེམ་ཅན་དེ་དག་གི་སེམས་ཅན་གྱི་
ཁམས་ནས་ཅུང་ཟད་ཀྱང་ཉུང་དུ་མ་སོང་ཞིང་། དེའི་སྟེང་དུ་སྙིགས་
མར་སོང་བས་ཉོན་མོངས་པ་རགས་ལ་གདུག་པ་ཆེར་སོང་འདུག་
པས་ཐུགས་དགོངས་ལ། ཀྱེ་མ། སངས་རྒྱས་རྣམས་ཀྱིས་ནམ་
མཁའི་ཁམས་ལ་ནི་མཐའ་མེད་དོ། །སེམས་ཅན་གྱི་ཁམས་ལ་ནི་
མཐའ་མེད་དོ། །
ཅེས་གསུངས་པ་བདེན་པར་སྣང་སྙམ་དུ་དགོངས་
ནས། 
ཐུགས་ཤིན་ཏུ་མུག་པར་གྱུར་ཏེ་མང་དུ་བཤུམས་སོ
། །དེ་
ནས་ད་ནི་བདག་གིས་འཁོར་བ་སྟོང་མི་ཐུབ་པར་འདུག་ཅིང་སེམས་
ཅན་འགའ་ཙམ་གྱི་དོན་ཡང་མི་འགྲུབ་པར་འདུག་པས
། ད་ནི་རང་
ཉིད་ཞི་བདེ་ལ་གནས་སྙམ་ནས་སེམས་བསྐྱེད་བཏང་བ་དང་དབུ་ཚལ་
པ་དགུ་དང་ལུས་དུམ་བུ་སྟོང་དུ་གས་པར་གྱུར་ཏོ
། །དེ་ནས་སྣང་བ་
མཐའ་ཡས་ལ་སོགས་ཕྱོགས་བཅུའི་སངས་རྒྱས་ཐམས་ཅད་བྱོན་ནས་
རིགས་ཀྱི་བུ་དེ་ལྟ་བུར་སེམས་བསྐྱེད་བཏང་བ་མ་ལེགས་སོ
། །དེའི་
བཤགས་པ་ལ་སེམས་དེ་བས་ཀྱང་རྒྱ་ཆེར་སྐྱེད་ཅིག 
ཅེས་གསུངས་
སོ། །
དེ་ནས་སྤྱན་རས་གཟིགས་འདི་སྙམ་དུ་སྔོན་གྱི་སེམས་བསྐྱེད་པ་
བས་རྒྱ་ཆེ་བ་མེད་ཅིང་། 
དེའི་ཆ་ཙམ་ཡང་མ་ནུས་པས་དེ་ལས་རྒྱ་ཆེ་

བའི་ཐབས་ནི་གང་ཡང་མེད་དོ་དགོངས་ནས་མང་དུ་བཤུམས་ཏེ་
བརྒྱལ་བར་གྱུར་ཏོ། །དེ་ནས་བརྒྱལ་བ་དེ་ལས་སངས་པ་དང་མགོན་
པོ་འོད་དཔག་ཏུ་མེད་པ་བྱོན་ནས། དབུ་ཚལ་པ་དགུར་གྱུར་པ་དེ་
ཞལ་དགུར་བྱིན་གྱིས་བརླབས་ཏེ་རྩ་བའི་ཞལ་དང་བཅུ། དེའི་སྟེང་དུ་
སངས་རྒྱས་འོད་དཔག་མེད་ཉིད་བཞུགས། ལུས་ཚལ་པ་སྟོང་དུ་
གྱུར་པ་དེ་ཕྱག་སྟོང་དུ་བྱིན་གྱིས་བརླབས་ནས། རིགས་ཀྱི་
བུ། སེམས་རྒྱ་ཆེར་བསྐྱེད་ལ་སེམས་ཅན་གྱི་དོན་གྱིས་ཤིག་དང་
བདག་གིས་ཀྱང་སེམས་ཅན་འདྲེན་པའི་གྲོགས་བྱའོ། །ཞེས་
གསུངས་པ་དང༌། ཕྱོགས་བཅུའི་སངས་རྒྱས་དང་བྱང་སེམས་
ཐམས་ཅད་འདུས་ནས་འདི་སྐད་ཅེས། རིགས་ཀྱི་བུ་ཁྱོད་ཀྱིས་
སེམས་རྒྱ་ཆེར་བསྐྱེད་ལ་སེམས་ཅན་གྱི་དོན་མཛོད་ཅིག བདག་ཅག་
སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱང་འཕགས་པ་
ཁྱོད་ཀྱི་སྐུ་ལ་གནས་ཤིང་སེམས་ཅན་འདྲེན་པའི་གྲོགས་བྱའོ་གསུངས་
ནས། འཕགས་པ་སྤྱན་རས་གཟིགས་ཀྱི་སྐུའི་བ་སྤུའི་ཁུང་བུ་རེ་རེའི་
ནང་དུའང་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་
རྣམས་ཀྱི་ཞིང་གི་བཀོད་པ་རྫོགས་པར་མཛད་ནས་བཞུགས་སོ། །
སངས་རྒྱས་ཐམས་ཅད་ཀྱི་ཐུགས་རྗེའི་འོད་ཟེར་གྱིས་འཇིག་རྟེན་གྱི་

ཁམས་ཐམས་ཅད་ཁྱབ་པར་མཛད་ནས་སེམས་ཅན་རྣམས་ཀྱི་དོན་
མཛད་དེ་སངས་རྒྱས་ཐམས་ཅད་ཀྱི་ཐུགས་རྗེ་ཆེན་པོ་ཡོངས་སུ་བསྡུས་
ནས་འཕགས་པ་སྤྱན་རས་གཟིགས་དབང་ཕྱུག་གི་ཐུགས་དང་དབྱེར་
མེད་དུ་གྱུར་ཏོ། །དེའི་ཚེ་འཕགས་པ་བཤུམས་པའི་སྤྱན་ཆབ་ལས་
བདུད་རྩིའི་རྫིང་བུ་ཞིག་བྱུང་བའི་ནང་ནས་པདྨའི་སྡོང་པོ་ཞིག་སྐྱེས་
པའི་ཟེའུ་འབྲུ་ལས། ལྷ་མོ་སྒྲོལ་མ་དང༌། ཁྲོ་གཉེར་ཅན་
དང༌། དབྱངས་ཅན་མ་དང༌། འོད་ཟེར་ཅན་དང་བཞི་བྱོན་
ནས། 
སྒྲོལ་མ་དང་ཁྲོ་གཉེར་ཅན་གཉིས་ཀྱིས་འདི་སྐད་ཅེས
། ཀྱེ་
རིགས་ཀྱི་བུ། 
སེམས་ཅན་གྱི་དོན་དུ་སེམས་རྒྱ་ཆེར་བསྐྱེད་ལ་འགྲོ་
བའི་དོན་མཛོད་ཅིག 
ཁོ་མོ་ཅག་གཉིས་ཀྱིས་ཀྱང་སེམས་ཅན་འདྲེན་
པའི་གྲོགས་བྱ་ཞིང་འཕགས་པ་ཁྱེད་ཀྱི་ཕྲིན་ལས་སྒྲུབ་པར་བགྱིའོ
སེམས་ཅན་ཐམས་ཅད་འཇིགས་པ་ཆེན་པོ་བརྒྱད་དང་བཅུ་དྲུག་དང་
ཁྱད་པར་དུ་འཁོར་བའི་འཇིགས་པ་ཆེན་པོ་ལས་སྒྲོལ་བར་བགྱིའོ
བདག་ཅག་གི་མིང་འཛིན་ཅིང་ཡིད་ལ་བྱེད་པའི་སེམས་ཅན་དེ་ཅི་ནས་
བླ་ན་མེད་པའི་བྱང་ཆུབ་ལ་དགོད་པར་བགྱིའོ། །ཞེས་གསུངས་
སོ། །ལྷ་མོ་དབྱངས་ཅན་མས་གསོལ་པ། ཁོ་མོའི་མིང་འཛིན་པའི་
སེམས་ཅན་དེ་ལ་ཤེས་རབ་ཕུན་སུམ་ཚོགས་པ་བསྐྱེད་པར་བགྱིའོ

གཏི་མུག་དང་མ་རིག་པའི་འཆིང་བ་མཐའ་དག་ལས་སྒྲོལ་བར་བྱེད་
ཅིང་བླ་ན་མེད་པའི་བྱང་ཆུབ་ལ་དགོད་པར་བགྱིའོ། །ཞེས་གསུངས་
སོ། ། ལྷ་མོ་སྒྲོལ་མ་དཀར་མོས་གསོལ་པ། འཕགས་པ་བདག་
གིས་ཀྱང་སེམས་ཅན་འདྲེན་པའི་གྲོགས་བགྱིའོ། །སེམས་རྒྱ་ཆེར་
བསྐྱེད་ལ་སེམས་ཅན་གྱི་དོན་མཛོད་ཅིག སེམས་ཅན་གང་དག་
བདག་གི་མིང་འཛིན་པ་དེའི་ཚེ་བསྲིང་བར་བགྱིའོ། །གཞན་གྱི་གནོད་
པ་ཐམས་ཅད་བདག་གིས་བསྲུང་བར་བགྱིའོ། །སེམས་ཅན་དེ་བླ་ན་
མེད་པའི་བྱང་ཆུབ་ལ་དགོད་པར་བགྱིའོ། །ཞེས་གསོལ་ཏོ། །སློབ་
དཔོན་ཉི་མ་སྦས་པས་མཛད་པའི་སྒྲོལ་མ་ཉེར་གཅིག་གི་སྒྲུབ་ཐབས་ཀྱི་
ལོ་རྒྱུས་ནས། འཁོར་བ་སྡུག་བསྔལ་གྱི་རྒྱ་མཚོ་མ་སྟོང་གི་བར་དུ་
སེམས་ཅན་གྱི་དོན་མཛད་པར་དམ་བཅས་ནས་བསྐལ་པ་དཔག་ཏུ་
མེད་པའི་བར་དུ་འགྲོ་བ་འདྲེན་པའི་ཕྲིན་ལས་ལ་བཞུགས་ཀྱང་སེམས་
ཅན་གྱི་ཁམས་ཉུང་དུ་མ་སོང་ཞིང་། སྙིགས་མའི་དུས་ལ་བབ་པའི་
སེམས་ཅན་རྣམས་ཉོན་མོངས་ཇེ་རགས་སུ་སོང་བར་གཟིགས་ནས་
མང་དུ་བཤུམས་པའི་སྤྱན་ཆབ་ལས་རྫིང་བུ་ཞིག་གྱུར་པའི་ནང་ནས་
པདྨ་འདབ་མ་ཉེར་གཅིག་པ་ཞིག་སྐྱེས་པ་ལས་སྒྲོལ་མ་ཉི་ཤུ་རྩ་གཅིག་
བྱུང་སྟེ་དེ་དག་གིས། རིགས་ཀྱི་བུ། མྱ་ངན་དང་སྡུག་བསྔལ་མ་
9

མཛད་ཅིག སེམས་ཅན་འདྲེན་པའི་གྲོགས་བྱའོ། །ཞེས་དམ་བཅས་
སོ། །དེ་བཞིན་དུ་པདྨ་ལྔ་སྐྱེས་པ་ལས་ལྷ་མོ་འོད་ཟེར་ཅན་ལ་སོགས་
པ་ལྔ་བྱུང་བས་ཀྱང་སེམས་ཅན་འདྲེན་པའི་གྲོགས་བྱ་བར་དམ་བཅས་
པ་ལས། སྤྱན་རས་གཟིགས་ཀྱི་མདོ་རྒྱུད་ཕལ་ཆེར་བོད་དུ་འགྱུར་
འདུག་པ་ལས་ཐུགས་བསྐྱེད་ཉམས་པའི་ལོ་རྒྱུས་མི་འདུག་པས་
གཏམ་རྒྱུད་འདི་རང་མི་དག་ཅེས་གསུང་མཁན་ཡང་འདུག་གོ །དེ་
ནས་འཕགས་པ་སྤྱན་རས་གཟིགས་དབང་ཕྱུག་འདི་སྙམ་དུ་དགོངས་
ཏེ། བདག་ཕྱག་སྟོང་དང་ལྡན་པ་ལས་འཁོར་ལོས་སྒྱུར་པའི་རྒྱལ་པོ་
སྟོང་ཕྲག་དུ་མར་སྤྲུལ་ནས་སེམས་ཅན་གྱི་དོན་བྱའོ། །ཕྱག་རེ་རེའི་
མཐིལ་དུ་སྤྱན་རེ་རེ་སྤྲུལ་ནས་བསྐལ་པ་བཟང་པོའི་སངས་རྒྱས་སྟོང་
ཕྲག་དུ་མར་སྤྲུལ་ནས་ཀྱང་སེམས་ཅན་གྱི་དོན་བྱའོ་སྙམ་དུ་དགོངས་
ནས། དེ་ལྟར་སྤྲུལ་ནས་སེམས་ཅན་གྱི་དོན་མཛད་དོ། །དེ་ལྟར་
ཕྱག་སྟོང་སྤྱན་སྟོང་དང་ལྡན་པ་དེའི་སྐུ་ལས་འོད་ཟེར་བྱེ་བ་ཁྲག་ཁྲིག་
བརྒྱ་སྟོང་དྲུག་ཅུ་སྤྲུལ་ཏོ། །འོད་ཟེར་རེ་རེའི་རྩེར་ཡང་སྤྱན་རས་
གཟིགས་ཀྱི་སྐུའི་བཀོད་པ་དུ་མས་སེམས་ཅན་གྱི་དོན་མཛད་
དེ། སྐུའི་སྤྲུལ་པ་འཇིག་རྟེན་དབང་ཕྱུག་དང་། ཧ་རི་ཧ་རི་ལ་གནས་
པ་དང་། སྒྱུ་འཕྲུལ་དྲ་བ་དང་། པདྨ་རྒྱན་ལུང་དང་། གསུང་གི
10

སྤྲུལ་པ་ཡི་གེ་དྲུག་པ་དང༌། པདྨ་གར་དབང་དང༌། རྡོ་རྗེ་ཆོས་
དང༌། འཁོར་བ་དོང་སྤག་དང་། རྒྱལ་བ་རྒྱ་མཚོ་རྣམས་སོ། །
ཐུགས་ཀྱི་སྤལ་པ་ཁ་ས་ཎི་དང་། སེངྒེ་སྒྲ་དང་། ཡེ་ཤེས་ཀྱི་མགོན་
པོ་ཕྱག་དྲུག་པ་རྣམས་སོ། །ཡོན་ཏན་གྱི་སྤྲུལ་པ་ཧ་ཡ་གྲི་ཝ་
དང་། ཡིད་བཞིན་འཁོར་ལོ་དང༌། ཧ་ལ་ཧ་ལའོ། །ཕྲིན་ལས་ཀྱི་ས
སྤྲུལ་པ་ལ་ཐུགས་རྗེ་མི་ཤོལ་བ་དང༌། མགྲིན་པ་སྔོན་པོ་
འཇིགས་པ་བརྒྱད་སྐྱོབ་ལ་སོགས་སྐུ་གསུང་ཐུགས་ཡོན་ཏན་
དང༌། 
ཕྲིན་ལས་ཀྱི་བཀོད་པ་བསམ་གྱིས་མི་ཁྱབ་པས་སེམས་ཅན་གྱི་དོན་
མཛད་དོ། ༈ །དེའང་སྤྲུལ་པ་དེ་དག་གི་ངོ་བོ་མཆོག་ཏུ་གྱུར་པ་ལྔ་
སྐུའི་ངོ་བོ་ཞལ་བཅུ་གཅིག་པས་མཆོག་ཐུན་མོང་གི་དངོས་གྲུབ་
སྟེ། 
ཚེ་གཅིག་ལ་སྩོལ་བར་མཛད་དོ། །གསུང་གི་སྤྲུལ་པ་གཙོ་བོ་ཕྱག་
བཞི་པས་ཡི་གེ་འབྲུ་དྲུག་གིས་འགྲོ་དྲུག་གི་སྡུག་བསྔལ་ཀུན་སེལ་ཞིང་
སེམས་ཅན་ཐམས་ཅད་ཕ་རོལ་ཏུ་ཕྱིན་པ་དྲུག་གི་ལམ་ལ་འགོད་ཅིང་
ཕྱིར་མི་ལྡོག་པའི་ས་ལ་བཀོད། ཐུགས་ཀྱི་སྤྲུལ་པ་གཙོ་བོ་ཡེ་ཤེས་ཀྱི་
མགོན་པོ་ཕྱག་དྲུག་པས་བར་ཆད་སེལ་ཞིང་ལས་བཞི་སྒྲུབ་པ་
ཁྱད་པར་བར་དོའི་འཇིགས་པ་ལས་སྐྱོབ་པར་མཛད ་དོ། །
དང༌། 
ཡོན་ཏན་གྱི་སྤྲུལ་པ་གཙོ་བོ་རྟ་མགྲིན་གྱིས་སྡེ་བརྒྱད་ལ་སོགས་པའི་

གནོད་པ་སྲུང་། ཕྲིན་ལས་གྱི་སྤྲུལ་པ་གཙོ་བོ་འཇིགས་པ་བརྒྱད་སྐྱོབ་
ཀྱིས་འཇིགས་པ་བརྒྱད་ལས་སྐྱོབ་པའོ། །གཞན་ཡང་ཕྱོགས་བཅུའི་
སྤྱན་རས་གཟིགས་བཅུས་ཕྱོགས་བཅུའི་སེམས་ཅན་གྱི་དོན་མཛད་
དེ། ཤར་དུ་སྤྱན་རས་གཟིགས་སེངྒེ་སྒྲས་ཀླུའི་ནད་ལ་སོགས་པ་ཞི་
བའི་ལས་མཛད། ལྷོར་ཡིད་བཞིན་འཁོར་ལོས་ཚེ་དང་བསོད་ནམས་
རྒྱས་པ་དང་ཚེ་ལ་གནོད་པའི་བྱད་ཁ་ལ་སོགས་པ་ཟློག་པའི་ལས་
མཛད། ནུབ་ཏུ་པདྨ་གར་དབང་གིས་ཁམས་གསུམ་དབང་དུ་སྡུད་
པའི་ལས་མཛད། བྱང་དུ་ཐུགས་རྗེ་མི་ཤོལ་བས་དྲག་པོའི་ལས་
མཛོད། དེ་བཞིན་དུ་མཚམས་བཞི་དང་སྟེང་འོག་གི་སྤྱན་རས་
གཟིགས་རྣམས་ཀྱིས་ལས་སྣ་ཚོགས་པའི་སྒོ་ནས་སེམས་ཅན་གྱི་དོན་
མཛད་དོ། །དེ་ནས་འཕགས་པ་སྤྱན་རས་གཟིགས་དབང་ཕྱུག་ཞལ་
བཅུ་གཅིག་པས་འདི་ལྟ་བུར་ཐུགས་བསྐྱེད་པར་མཛད་དེ། འཁོར་བ་
སྡུག་བསྔལ་གྱི་བཙོན་དོང་ཉམ་ང་བར་གནས་པའི་སེམས་ཅན་འདི་
དག་ཐམས་ཅད་བདག་གིས་དྲངས་ནས་བླ་ན་མེད་པའི་བྱང་ཆུབ་ལ་
དགོད་པར་བགྱིའོ། །འཁོར་བ་དོང་སྤྲུག་གི་ཕྲིན་ལས་སྒྲུབ་པར་
བགྱིའོ། །བདག་གི་ངོ་བཅུ་གཅིག་གིས་ཕྱོགས་བཅུའི་སེམས་ཅན་
ཐམས་ཅད་རྟག་ཏུ་བལྟ་བར་བྱ་ཞིང་བྱང་ཆུབ་མཆོག་གི་ས་བཅུ་གཅིག་

ལ་དགོད་པར་བགྱིའོ། །བདག་གི་ཕྱག་སྟོང་གིས་ཕྱོགས་བཅུའི་
སེམས་ཅན་ཐམས་ཅད་རྟག་ཏུ་སྐྱོབ་པར་བགྱིའོ། །མིག་སྟོང་གིས་
ཕྱོགས་བཅུའི་སེམས་ཅན་ཐམས་ཅད་ལ་རྟག་ཏུ་བལྟ་བར་བགྱིའོ། །
གང་ལ་གང་འདུལ་དུ་སྟོན་ནས་སེམས་ཅན་བླ་མེད་བྱང་ཆུབ་ལ་དགོད་
པར་བགྱིའོ། །རིགས་ཀྱི་བུའམ་རིགས་ཀྱི་བུ་མོ་གང་དག་གིས་ཚེས་
བརྒྱད་དམ་བཅོ་ལྔའི་དུས་ལ་བབ་པའི་ཚེ་སྨྱུང་བར་གནས་པའམ་
བསྙེན་གནས་ཀྱིས་ཀྱང་རུང་སྟེ་བདག་གི་མིང་ནས་བརྒྱ་རྩ་བརྒྱད་ཀྱི་
བར་དུ་བརྗོད་ཅིང་ཕྱག་འཚལ་བར་བྱེད་ཅིང་། ཡིད་ལ་སེམས་པར་
བྱེད་ན་སེམས་ཅན་དེ་མཚམས་མེད་པ་ལྔའི་ལས་བྱས་ཀྱང་། དེས་
ངེས་པར་དྲངས་ནས་བདེ་བ་ཅན་གྱི་འཇིག་རྟེན་གྱི་ཁམས་སུ་སྐྱེ་བར་
འགྱུར་རོ། །ངན་སོང་དང་ངན་འགྲོར་འགྲོ་བའི་གནས་མ་མཆིས་
ཤིང་གོ་སྐབས་མེད་དོ། །གལ་ཏེ་སེམས་ཅན་དེ་ངན་འགྲོར་སོང་ན་
བདག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་འཚང་རྒྱ་
བར་མི་འགྱུར་རོ། །ཁྱད་པར་དུ་སྙིགས་མ་ལྔ་བདོ་བ་ལྔ་བརྒྱ་ཐ་མའི་
སེམས་ཅན་ཉོན་མོངས་པ་རགས་ཤིང་མི་དགེ་བ་བཅུ་ལ་སྤྱོད་པ་
དང་། མཚམས་མེད་པ་ལྔ་དང༌། འཕགས་པ་ལ་སྐུར་བ་འདེབས་
པ་དང་། ཆོས་ལ་སྐུར་བ་འདེབས་པ་དང་། མཆོད་རྟེན་དང་གཙུག་
13

ལག་ཁང་བཤིག་པ་དང་། ཚུལ་ཁྲིམས་འཆལ་ཞིང་ཉམས་པ་
དང༌། དཀོན་མཆོག་གི་ནོར་རྐུ་བ་དང་། ཚངས་པར་སྤྱོད་པའི་དགེ་
འདུན་ལ་གནོད་པ་བྱེད་པ་དང་། ཉ་པ་དང་། ཤན་པ་ལ་སོགས་པ་
སྡིག་པ་ཆེན་པོ་ལ་སྤྱོད་པ་དེ་དག་གིས་བདག་གི་མིང་བརྗོད་པ་
དང་། གཟུངས་སྔགས་བགྲང་ན། སེམས་ཅན་དེ་དག་གི་འདྲེན་པ་
མཆོག་ཏུ་བདག་ཉིད་གྱུར་ཅིག སྐྱབས་དང་སྐྱོབ་པ་དམ་པར་གྱུར་
ཅིག གླིང་དང་དཔུང་གཉེན་དམ་པར་གྱུར་ཅིག སེམས་ཅན་ཉོན་
མོངས་པའི་འཆིང་བ་ལས་མ་གྲོལ་བ་དེ་དག་བདག ་གིས་སྒྲོལ་བར་
ས
 གྱུར་ཅིག སེམས་ཅན་གང་དག་ཤེས་བྱའི་སྒྲིབ་པ་ལས་མ་གྲོལ་བ་དེ་
དག་བདག་གིས་སྒྲོལ་བར་གྱུར་ཅིག སེམས་ཅན་གང་དག་སྡུག་
བསྔལ་གསུམ་ལས་དབུགས་མ་ཕྱུང་བ་དེ་དག་བདག་གིས་དབུགས་
དབྱུང་བར་གྱུར་ཅིག སེམས་ཅན་གང་དག་འཁོར་བའི་འཆིང་བ་
ལས་མ་གྲོལ་ཞིང་། ཡོངས་སུ་མྱ་ངན་ལས་མ་འདས་པའི་སེམས་
ཅན་དེ་དག་ཐམས་ཅད་བདག་གིས་མྱ་ངན་ལས་འདས་པ་མཆོག་ལ་
དགོད་པར་བགྱིའོ། །ཞེས་ཐུགས་དམ་བཅས་སོ། །དེས་ན་སྤྱན་
རས་གཟིགས་ཞལ་བཅུ་གཅིག་པའི་སྐུ་གཟུགས་བཞེངས་པ་དང་
བསྒོམས་པས་ནི་ཕྱོགས་བཅུའི་སངས་རྒྱས་དང་བྱང་ཆུབ་སེམས་

དཔའ་ཐམས་ཅད་ཀྱི་སྐུ་བསྒོམས་པ་དང་བཞེངས་པ་དང་བསོད་ནམས་
མཉམ་མོ། །འདིའི་གཟུངས་བརྗོད་པས་ནི་སངས་རྒྱས་ཐམས་ཅད་ཀྱི་
སྙིང་པོ་བགྲང་བར་འགྱུར་རོ། །ཞལ་བཅུ་གཅིག་པའི་མཚན་ལན་
གཅིག་བརྗོད་པས་ནི་ཕྱོགས་བཅུའི་སངས་རྒྱས་དང་བྱང་ཆུབ་སེམས་
དཔའ་ཐམས་ཅད་དང་སངས་རྒྱས་སྟོང་གི་མཚན་ནས་བརྗོད་པ་དང་
བསོད་ནམས་མཉམ་སྟེ། དེ་ཅིའི་ཕྱིར་ཞེ་ན། སངས་རྒྱས་སྟོང་གི་ངོ་
བོ་ཡིན་ཞིང་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་
ཐམས་ཅད་ཀྱི་ཐུགས་གཅིག་ཏུ་འདུས་པའི་བདག་ཉིད་ཞལ་བཅུ་གཅིག་
པ་ཡིན་པའི་ཕྱིར་རོ། །ཞལ་བཅུ་གཅིག་པའི་མཚན་བརྗོད་པས་
ནི། མཚམས་མེད་པ་ལྔ་དང་། མི་དགེ་བ་བཅུའི་སྒོ་ནས་བསགས་
པའི་སྡིག་པའི་ཕུང་པོ་རིའི་རྒྱལ་པོ་རི་རབ་ཙམ་ཡང་འབྱང་བར་འགྱུར་
རོ། །བསོད་ནམས་དང་ཡེ་ཤེས་ཀྱི་ཚོགས་རྒྱ་ཆེན་པོ་རྫོགས་པར་
འགྱུར་རོ། །བྱ་དང་། ཉ་དང་། རི་དྭགས་དང་། གཞན་ཡང་
དུད་འགྲོའི་སྐྱེ་གནས་སུ་ལྷུངས་པའི་སེམས་ཅན་གྱི་རྣ་ལམ་དུ་
འཕགས་པ་ཞལ་བཅུ་གཅིག་པའི་མཚན་ཐོས་པ་དེ་ཐམས་ཅད་དུད་
འགྲོའི་སྐྱེ་གནས་ནས་ཚེ་འཕོས་མ་ཐག་ཏུ་ལྷ་མིའི་ལུས་འཐོབ་པར་
འགྱུར་རོ། །བདེ་བ་ཅན་གྱི་འཇིག་རྟེན་གྱི་ཁམས་སུ་སྐྱེ་བར་འགྱུར་
15

རོ། །མཐར་བླ་ན་མེད་པའི་བྱང་ཆུབ་ཏུ་འཚང་རྒྱ་བར་འགྱུར་རོ། །
སྤྱན་རས་གཟིགས་ཐམས་ཅད་ཀྱི་ངོ་བོ་ཡིན་པས་ཞལ་བཅུ་གཅིག་པ་
བསྒྲུབས་པས་སྤྱན་རས་གཟིགས་ཐམས་ཅད་འགྲུབ་པར་འགྱུར་རོ།
སྙིགས་མ་ལྔ་བདོ་བའི་སེམས་ཅན་ཐམས་ཅད་ཀྱི་དོན་མཛད་པར་དམ་
བཅས་པའི་དབང་གིས་སྙིགས་མའི་དུས་འདིར་ལྷག་པར་ཡང་
འཕགས་པ་ཞལ་བཅུ་གཅིག་པ་འདི་བྱིན་རླབས་ཆེ་ཤིང་སྒྲུབ་ཉེ་བ་ཤེས་
པར་བྱའོ། །གཟུངས་ལན་གཅིག་བཟླས་པས། ཉན་ཐོས་ཀྱི་རྩ་བའི་
ལྟུང་བ་བཞི་པོ་དེ་དག་ཀྱང་འབྱང་བར་འགྱུར་རོ། ། ཚེ་གཅིག་གི་སྡིག་
པ་ཡང་འདག་པར་འགྱུར་རོ། །བྱང་ཆུབ་སེམས་ཀྱི་བག་ཆགས་ཀྱང་
གཞག་པར་འགྱུར་རོ། །སྨྱུང་བར་གནས་པ་ལན་གཅིག་གིས་ཀྱང་
བསྐལ་པ་བཞི་ཁྲིའི་འཁོར་བ་ཕྱིར་བསྙིལ་བར་འགྱུར་རོ། །མཚམས་
མེད་ལྔ་དང་ལས་ཀྱི་སྒྲིབ་པ་ཐམས་ཅད་འབྱང་བར་འགྱུར་རོ། །ཕ་
རོལ་ཏུ་ཕྱིན་པ་དྲུག་གི་ཡོན་ཏན་རྫོགས་པར་འགྱུར་རོ། །ཕྱིར་མི་ལྡོག་
པའི་བྱང་ཆུབ་སེམས་དཔའི་ས་ལ་གནས་པར་འགྱུར་རོ། །སྐྱེ་བ་
དམན་པའི་བུད་མེད་ཀྱིས་ སྨྱུང་བར་གནས་པ་ལན་གཅིག་བྱས་ན་ཤི་
འཕོས་ནས་ས་དང་པོ་ལ་གནས་པའི་བྱང་ཆུབ་སེམས་དཔའི་སྐྱེས་བུར་
གྱུར་ནས་འཁོར་བ་ལ་རྒྱབ་ཀྱི་ཕྱོགས་པར་འགྱུར་རོ། །དུད་འགྲོ་ཕོ་
16

འཆི་བའི་ཚེ་གཟུངས་སྔགས་འདི་ལན་གསུམ་བཟླས་ཤིང་རྣ་བར་
བཏབ་ན་བདེ་བ་ཅན་དུ་སྐྱེ་བར་འགྱུར་རོ། །དེ་བཞིན་དུ། དུད་འགྲོ་
མོའི་རྣ་བར་བཏབ་ན་མིའི་འཛ ག་རྟེན་དུ་སྐྱེས་པའི་ལུས་དྲུངས་ནས་
བྱང་ཆུབ་སེམས་ཀྱི་བག་ཆགས་ཀྱང་གཞག་པར་འགྱུར་རོ། །སྨྱུང་
བར་གནས་པས་ལུས་ཀྱི་སྒྲིབ་པ་འདག ། སྨྲ་བ་བཅད་པས་ངག་གི་
སྒྲིབ་པ་འདག །གཟུངས་ཡིད་ཀྱིས་བཟླས་པས་ཡིད་ཀྱི་སྒྲིབ་པ་
འདག་གོ །ཡང་སྨྱུང་བར་གནས་པས་ཡི་དྭགས་སུ་མི་སྐྱེ། སྨྲ་
བཅད་ཀྱིས་དུད་འགྲོར་མི་སྐྱེ། ཡིད་བཟླས་ཀྱིས་དམྱལ་བར་མི་
སྐྱེ། ལུས་ངག་ཡིད་གསུམ་སྣང་ལ་རང་བཞིན་མེད་པར་ཤེས་པས་
འཁོར་བ་ལས་འགྲོལ་བར་འགྱུར་རོ། །ཞལ་བཅུ་གཅིག་གི་དཀར་པོ་
གསུམ་བསྒོམས་པས་ཞི་བའི་ལས་འགྲུབ། ལྗང་གུས་རྒྱས་པའི་
ལས་འགྲུབ། དམར་པོས་དབང་གི་ལས་འགྲུབ། ནག་པོས་དྲག་
པོའི་ལས་འགྲུབ། འོད་དཔག་མེད་ཀྱིས་ས་བཅུའི་ཕྲིན་འ:ས་འགྲུབ་
་སྟེ། དེ་ལྟར་འདི་སྒྲུབ་པའི་ཕྲིན་ལས་ལྔ་འགྲུབ་བོ། །སྨྱུང་གནས་
བྱས་པའི་ཕྱི་ཉིན་མི་དེ་ལ་ཟས་དྲངས་ན་ས་བརྒྱད་པའི་བྱང་སེམས་ལ་
དྲངས་པ་དང་བསོད་ནམས་མཉམ་མོ། །སྦྱིན་བདག་དེ་ངན་སོང་དུ་
མི་སྐྱེ་ཞིང་བྱང་ཆུབ་ཀྱི་སེམས་དང་ལྡན་པར་འགྱུར་རོ། །སྐྱེ་བ་ཐམས་
17

ཅད་དུ་མི་ཟད་པའི་གཏེར་དང་ཕྲད་ཅིང་སྦྱིན་པའི་ཕར་ཕྱིན་ཡོངས་སུ་
རྫོགས་པར་འགྱུར་རོ། །བསྙེན་པའི་ཚད་ནི། སྙིང་པོ་འབུམ་ཕྲག་
སྨྱུང་བར་གནས་པ་བདུན་གྱིས་འགྲུབ་བོ། །ཡིད་བཞིན་
དྲུག་དང་། 
ས་བཅུ་པའི་དང་སྒོ་མཐའ་
འཁོར་ལོའི་གཟུངས་སྟོང་ཕྲག་གཅིག 
ཡས་པའི་གཟུངས་གཉིས་ཅི་རིགས་སུ་བཟླས་སོ། །དེ་ལྟར་གྲངས་
བསྙེན་སྒྲུབ་བསྙེན་ཚད་དུ་འཁྱོལ་བའི་མི་དེ་རི་མཐོན་པོའི་རྩེར་ཕྱིན་ན་
དེ་མཐོང་བའི་སེམས་ཅན་ཐམས་ཅད་ངན་སོང་དུ་མི་འགྲོ། དེས་ཆུ་
བརྒལ་ན་ཆུ་དེ་སུས་འཐུང་བ་དང་། དེའི་ལུས་ཀྱི་གྲིབ་མ་ཕོག་པ་
དང་། ལུས་ལ་རེག་པ་ཐམས་ཅད་ཀྱང་ངན་སོང་དུ་མི་འགྲོའོ། །
དམ་ཚིག་དང་ལྡན་པས་བསྙེན་སྒྲུབ་ཚད་དུ་བསྐྱལ་ནས་སེམས་ཅན་ལ་
ཕན་གདགས་པར་བྱའོ། །ཞེས་ཕྱག་སྟོང་སྤྱན་སྟོང་རྒྱུད་ནས་
གསུངས་སོ། །དེ་ལྟ་བུའི་སྒྲུབ་ཐབས་འདི་རྒྱུད་སྡེ་གང་ནས་བཤད་
རྒྱུད་སྡེ་བཞི་ཀ་ནས་བཤད་གསུངས་ཀྱང་འགལ་བ་མེད་
སྙམ་ན། 
ཅིང་ཁྱད་པར་དུ་ཀྲྀ་ཡའི་རྒྱུད་ལ་བརྟེན། དགོས་སུ་པདྨ་དྲ་བ་ཅན་གྱི་
རྒྱུད་དང་། པདྨ་ཅོད་པན་གྱི་རྒྱུད་དང་། འཇིག་རྟེན་དབང་ཕྱུག་གི་
རྟོགས་པ་རྣམས་རྒྱུད་སྡེ་བཞི་ཀ་དང་ཆ་མཐུན་པའི་རྒྱུད་ཡིན་
ཞིང་། སྒོས་སུ་ཞལ་བཅུ་གཅིག་པའི་རིགས་སྔགས་ཀྱི་སྙིང་པོའི་རྒྱུད་
ཏ8

དང༌། ཕྱག་སྟོང་རྣམ་པར་འཕྲུལ་པའི་གཟུངས་དང༌། ཞལ་བཅུ་
གཅིག་པའི་གཟུངས་ཆེན་མོ་དང་། རྩ་བའི་གཟུངས་སོགས་ལ་བརྟེན་
ནས་མཛད་དོ། །དེ་གང་ཟག་གང་གིས་ཐུགས་ཉམས་སུ་བཞེས་
ན། དགེ་སློང་མ་དཔལ་མོ་ཞེས་བྱ་བ་ལ་འཕགས་པས་དངོས་སུ་
གནང་སྟེ། དེའི་རྣམ་པར་ཐར་པ་ནི། ༈ །དེའང་། ཨིནྡྲ་བོ་དྷིས་
ལུང་བསྟན་འཕགས་པ་སྒྲུབ། ཤིང་འཕེལ་གནས་སུ་མཆོག་གི་
དངོས་གྲུབ་བརྙེས། ། ཁ་སཔ་ས་ཆོ་འཕྲུལ་ཆེན་པོ་བསྟན། །
ད པལ་ལྡན་དཔལ་མོའི་ཞབས་ལ་ཕྱག་འཚལ་ལོ། །ཞེས་པ་
སྟེ། དགེ་སློང་མ་འདི་རྒྱལ་པོ་ཨི ནྡྲ་བོ་དྷི་ཆེ་བའི་སྲས་མོ། འབྲིང་
པོའི་ལྕམ་མོ་ཡིན་ཞིང་། མིང་ཡང་ལེགས་སྨིན་ཀ་ར་བྱ་བ་གཟུགས་
བཟང་ཤིང་མཛེས་པ་ལྟ་ན་སྡུག་པ་ཞིག་ཡོད་པ་ལ། རྒྱ་གར་ཤར་
ཕྱོགས་ཀྱི་རྒྱལ་པོ་དང༌། ཁ་ཆེ་དང༌། ཟ་ཧོར་དང་། ཨོ་རྒྱན་གྱི་
རྒྱལ་པོ་རྣམས་ཀྱིས་བཙུན་མོར་སྟེར་དགོས་ཟེར་ཞིང་སོ་སོ་ནས་རིན་
བསྐྱལ་ལོ། །དེའི་དུས་སུ་ལྷ་ལྕམ་རང་གི་བསམ་པ་ལ། ཀྭ་
ཡེ། བདག་ད་ལྟ་རིགས་མཐོ་ལ་གཟུགས་བཟང་ཞིང་མཛེས་པ་
 འབོར་པ་དང་ལྡན་པ་འདིའང་ཚེ་སྔོན་བསོད་ནམས་བསགས་པ་ལས་
བྱུང་བ་ཡིན། ད་ལྟ་དལ་འབྱོར་མི་ལུས་འདི་ལ་བརྟེན་ནས་ཆོས་ཤིག་
19

མ་བྱས་ན་སྐྱེ་བ་ཕྱི་མ་མི་ཁོམ་པའི་གནས་བརྒྱད་དུ་ལྟུང་ནས་ཆོས་བྱེད་
པའི་སྐལ་བ་མི་འོང་སྙམ་དུ་དགོངས་ནས། ལོ་བཅུ་གཉིས་ནས་ཆོས་
སྒོར་ཞུགས་ཏེ། ཆོས་ཞུས་པས་ཆོས་མང་དུ་ལོབས་ཏེ་རིག་པའི་
གནས་ལྔ་ལ་མཁས་པར་གྱུར་ཏོ། །དེ་ནས་སྔོན་གྱི་མི་དགེ་བའི་ལས་
ངན་ལས། དགུང་ལོ་བཅོ་ལྔ་ལ་མཛེ་ནད་བྱུང་སྟེ། ལུས་ཐམས་ཅད་
ཤ་རོ་དང་ཤ་ཀྲ་ཆུ་སེར་གྱིས་གང་། ཕྱག་གཉིས་མཁྲིག་མ་ནས་
ཆད། ཞལ་ལ་ཁྲོའི་གཟེར་བཏབ་པ་ལྟ་བུར་གྱུར། ལུས་ལ་ན་ཚ་
དང་སེམས་ལ་སྡུག་བསྔལ་དཔག་ཏུ་མེད་པ་བྱུང་། དེར་ཐུགས་
སེམས་བཏང་བས་ཀྱང་། ཀྱེ་མ། འདི་ལྟ་བུའི་སྡུག་བསྔལ་ཡང་ཚེ་
རབས་སྔ་མའི་མི་དགེ་བའི་ལས་ཀྱི་རྣམ་པར་སྨིན་པ་ཡིན་པས་འཁུར་
དགོས། སྡུག་བསྔལ་ལས་སྐྱོབ་པའི་ལྷ་མ་ནོར་བ་ཐུགས་རྗེ་ཆེན་པོ་
ཡིན་པས། དེ་ལ་གསོལ་བ་འདེབས་དགོས་དགོངས་ནས་ཆུ་བོ་ཆེན་
པོ་ཞིག་གི་ཕ་རོལ་ཏུ་ཇོ་བོ་ཐུགས་རྗེ་ཆེན་པོ་ཁ་སང་ཎི་བཞུགས་པའི་
གཙུག་ལག་ཁང་ཞིག་ཡོད་པ་དེར་ཕྱིན་ནས་གསོལ་བ་འདེབས་
དགོངས་ནས། ཚེས་བཅོ་ལྔའི་ཉིན་མཆོད་པའི་ཡོ་བྱད་མང་དུ་ཁྱེར་ཏེ་
བྱོན་ནས་ཆུ་དེ་བརྒལ་ཙ་ན། ཉ་དང་སྦལ་ལྕོང་མང་དུ་ཡོད་པ་
གཟིགས་ནས་དེ་དག་གི་རྣ་ལམ་དུ་ཀཾ་ཀ་ནི་སྒྲོག་ཅིང་བྱོན། དེ་ནས་ཆུ་
70.

བོའི་ཕར་ཁར་ཕྱིན་པ་དང་། ལྷམ་གྱོན་ནས་དྲོ་བོ་བྱེད་དགོས་སྙམ་ཙ་
ན། ལྷ་ཁང་མཐོང་ནས་དགའ་དྲག་ཅིང་དད་པ་སྐྱེས་ནས་རྒྱུག་ཅིང་
ཕྱིན་པས། བཙུན་པ་རྣམས་དྲོ་ཚར་བ་ལ་སླེབས། དཀོན་གཉེར་
གང་ཡིན་དྲིས་པས། བཙུན་པ་ཞིག་གིས་དཀོན་གཉེར་ང་ཡིན་ཁྱོད་ཅི་
བྱེད་ཟེར། ཁོ་མོ་ཐུགས་རྗེ་ཆེན་པོའི་ཞལ་ལྟ་འདོད་ཀྱི་ལྷ་ཁང་སྒོ་
འབྱེད་པར་ཞུ་ཞུས་པས། དཀོན་གཉེར་ན་རེ། ཁྱོད་སྐྱེ་བ་དམན་
པའི་ཐོག་ཏུ་མཛེ་མོར་འདུག་པས། ནང་དུ་མི་རུང་གི་སྒོ་རྒྱབ་དེར་
འདུག་ལ་གསོལ་བ་ཐོབ་ཅིག་ཟེར། དེ་ནས་སྒོ་རྒྱབ་ཏུ་བཞུགས་ཏེ་
གསོལ་བ་བཏབ་པས། ཇོ་བོ་སྤྱན་རས་གཟིགས་ཀྱི་སྐུ་དེ་གདན་ཁྲི་
ནས་འཕགས་ནས་བྱུང་བས། དཀོན་གཉེར་ན་རེ། མཛེ་མོ་ཁྱོད་
ནུས་པ་རེ་ཆེ། ཇི་ལྟ་བུ་ཞིག་ཡིན་ཟེར་བ་ལ། ལོ་རྒྱུས་རྣམས་བཤད་
པས། ངོ་མཚར་ཆེ་ཟེར་ནས་ཕྱག་འཚལ། དེ་ནས་དཀོན་གཉེར་ན་
རེ། ཁྱོད་མཛེ་བྱུང་ཡང་ཡོན་ཏན་ཅན་དུ་འདུག་པས་དོ་ནུབ་ལྷ་ཁང་
ནང་དུ་འདུག་པས་ཆོག་གི་ཟེར། དེར་དོ་ནུབ་ལྷ་ཁང་ནང་དུ་བཞུགས་
ནས་སྲོད་ཀྱི་རིང་ལ། ན་མོ་བུདྡྷ་ཡ། ན་མོ་དྷརྨཱ་ཡ། ན་མཿསངྒྷ་
ཡ། ན་མོ་ལོ་ཀེ་ཤཱ་རཱ་ཡ། ཞེས་གསོལ་བ་མང་དུ་བཏབ་
ནས། ཉལ་ཁར་བདག་རྒྱལ་རིགས་སུ་སྐྱེས་ཤིང་ལོངས་སྤྱོད་དང་
21

ལྡན་ཡང་བྲོ་ནད་དྲག་པོ་འདི་ལྟ་བུ་ཞིག་གིས་ཐེབས་ཤིང་སྡུག་བསྔལ་
དང་ལྡན། ད་བདག་བསོད་ནམས་དང་ལྡན་པ་ཡིན་ན་དམ་པའི་ཆོས་
ཚེགས་ཆུང་ལ་དོན་ཆེ་བ་བདག་གཞན་གྱི་དོན་འགྲུབ་པ་ཞིག་གནང་
བའི་བླ་མ་ཞིག་ལུང་བསྟན་དུ་གསོལ། ཞེས་ཇོ་བོ་སྤྱན་རས་གཟིགས་
ལ་གསོལ་བ་བཏབ་ནས་ཉལ་བས་ཐོ་རངས་ཀྱི་ཆ་ལ་བབ་པ་ན། མི་
ལམ་དུ་རང་གི་ཡབ་རྒྱལ་པོ་ཨིནྡྲ་བོ་དྷི་ཡིན་ཟེར་བའི་ཁྱེའུ་ཆུང་མདོག་
དཀར་བ། ཤེལ་གྱི་ཐོར་ཚུགས་དང་ལྡན་པ། རིན་པོ་ཆེས་བརྒྱན་པ་
ཞིག་གིས་ཤེལ་གྱི་བུམ་པ་ཞིག་བསྣམས་ནས། འདི་ཐུགས་རྗེ་ཆེན་པོ་
ལས་ཞུས་པའི་ཁྲུས་ཆུ་ཡིན། ཁྱོད་ཀྱིས་ཁྲུས་གྱིས་ཤིག་ཟེར་ནས་སྤྱི་
གཙུག་ནས་མར་བླུགས་པས་ལུས་ངག་ཡིད་གསུམ་བདེ་ལྷོད་ཀྱིས་
སོང་བ་སྙམ་བྱས། ཁྱེའུའི་ཞལ་ནས། ལས་དང་སྐལ་བ་ལྡན་པའི་
བུ་མོ་ཁྱོད། །དྲག་པོ་མཛེ་ནད་འདི་ཡི་རྐྱེན་བྱས་ནས། །མཆོག་དང་
ཐུན་མོང་དངོས་གྲུབ་ཀུན་འགྲུབ་ཅིང༌། །ཚེ་གཅིག་རྫོགས་པའི་
སངས་རྒྱས་འཐོབ་པར་འགྱུར། །དུས་གསུམ་སངས་རྒྱས་ཐུགས་རྗེ་
ཀུན་འདུས་པ། །བཅུ་གཅིག་ཞལ་ལྡན་ཕྱག་སྟོང་སྤྱན་སྟོང་མངའ། །
སྤྱན་རས་གཟིགས་དེ་དད་པས་སྒྲུབ་པར་བགྱི། ། མྱུར་དུ་འགྲུབ་ཅིང་
དངོས་གྲུབ་འཐོབ་པར་འགྱུར། །རིན་ཆེན་སྣ་བདུན་སྒྲོན་མེ་འདི་ཐེག་

----- ས -- --
 ། །བདུད་རྩིས་
འགྲོ་དྲུག་འཁོར་བའི་མུན་པ་འདིས་སེལ་ལོ
ཅིག །
།འགྲོ་དྲུག་དུག་ལྔའི་ནད་ཀུན་
བཀང་བའི་བུམ་བཟང་འདི་ཁྱེར་ཅིག 
གཟུངས་སྔགས་ཆོས་ཀྱི་འབྲུག་སྒྲ་འདི་སྒྲོགས་
འདིས་ཞིའོ། །
། །བསྐྱེད་
སེམས་ཅན་མ་རིག་གཉིད་ལས་འདིས་བསླང་ངོ༌
ཤིག །
།ཚེ་གཅིག་ཉིད་ལ་རྫོགས་
རྫོགས་གསལ་བའི་མེ་ལོང་འདི་ལྟོས་ཤིག 
སངས་རྒྱས་པར་འགྱུར། །ཞེས་གསུངས་པ་རྨིས་སོ། །དེ་ནས་ནམ་
། ནམ་མཁའ་ལས་
ལངས་ཀར་རྨི་ལམ་གྱི་དོན་སེམས་ཤིང་ཡོད་ཙ་ན
། ལས་དང་སྐལ་བ་
གཟུགས་མེད་པའི་སྒྲ་ཞིག་གྲག་པ་ལ་ཉན་པས
ལྡན་པ་ཁྱོད། །འགྲོ་བ་བདེ་ལ་འགོད་པའི་ཕྱིར། །འཕགས་པའི་
 དེ་ཉིད་ལུང་སྟོན་གདམས་ངག་ཞུས། །
སྤྲུལ་པ་དཔལ་ཞེས་པ། །
དེའི་ནངས་པར་དཀོན་གཉེར་ལ། ཡུལ་འདི་ན་
ཞེས་པའི་སྒྲ་ཐོས། 
ཇོ་བོ་ཆོས་ལ་མཁས་ཤིང་སྒྲུབ་པ་ལ་བརྩོན་པ་ཅི་འདྲ་ཡོད་དྲིས་
 སྔོན་གྱི་དུས་ན་དཱི་པཾ་ཀ་ར་ཞེས་བྱ་བའི་
པས། དཀོན་གཉེར་ན་རེ། 
དེའི་སློབ་མ་ཤཱི་སིདྷ་བྱ་བའི་རྣལ་
གྲུབ་ཐོབ་ཅིག་ཡོད་པ་ནི་འདས། 
ངོས་གྲུབ་ཐོབ་པ་ཞིག་ཡོད་
འབྱོར་པ་སྤྱན་རས་གཟིགས་གྲུབ་པའི་ད 
 ། རྒྱ་གར་བ་
དེ་ལ་ཆོས་ཞུ་མི་མང་དུ་ཡོད་དམ་སྨྲས་པས
-ཟེར། 
ད་ལྟ་
བོད་ནས་འགའ་རེ་ཡོང་ཞིང་འདུག 
ཆོས་ཞུ་མི་མང་པོ་མེད། 

ཕུ་ཡ་ཀི་ན་བཞུགས་ཡོད་ཟེར། དེར་དེ་ཉིད་ཀྱི་དྲུང་དུ་འབྱོན་དགོངས་
ཏེ་ལུང་པ་དེའི་ནང་ནས་ཡར་ཕྱིན་ཙ་ན། ལམ་ཁར་བྲག་ཅིག་གི་སར་
སྐྱེས་པ་ལྟག་རལ་ཅན་ཞིག་ཞིང་རྨོ་ཞིང་འདུག་པའི་ཕྱི་ན། བཙུན་པ་
གོས་སྔོན་པོའི་སྟོད་གཡོགས་དང༌། དར་དམར་སེར་གྱི་སྨད་
གཡོགས་ཅན་རོལ་ནང་ནས་འབུ་བྱུང་ཚད་བསྒྲགས་ཏེ་ཟ་བཞིན་ཕར་
ལ་འགྲོ་བ་ཞིག་མཐོང་ནས། འདི་ནི་རབ་ཏུ་བྱུང་བའི་ཆ་ལུགས་ཅན་
སྡིག་པ་ལ་སྤྱོད་པ་ཞིག་འདུག་སྙམ་སྟེ་དད་ལོག་ཅིག་སྐྱེས་པ་
ན། དེས་མཁྱེན་ནས་འདི་སྐད་ཅེས། བུ་མོ་ཁྱོད་ཁོ་བོ་ལ་དད་ལོག་
མ་བྱེད་དག་སྣང་སྐྱེད་ཅིག་གསུངས། དེར་མོས་གུས་དུང་བ་ཞིག་
བྱས་པའི་ཚེ། དེ་ཉིད་ཀྱི་ཞལ་ནས། ལས་དང་སྐལ་བཟང་བུ་མོ་
ཁྱོད། །ལས་སྒྲིབ་སྣང་བ་བདེན་མ་འཛིན། །མ་འགགས་པ་ཡི་ཆོས་
རྣམས་ལ། །བརྗོད་ཅེས་བྱ་བ་ག་ལ་ཡོད། །མ་སྐྱེས་པ་ཡི་སེམས་
ཅན་ལ། །བསད་ཅེས་བྱ་བ་ག་ལ་ཡོད། །སྲིད་གསུམ་ཡེ་ནས་འོད་
གསལ་ལ། །མ་རིག་ཉིད་ཀྱིས་སྒྲིབ་པ་མེད། །ཅེས་གསུངས་
ཤིང་། ཞལ་ནས་ཧག་ཧག་ཅེས་གསུངས་པས་སྔར་ཟོས་པའི་འབུ་
རྣམས་གསོན་པོར་བྱུང་ཞིང་ནམ་མཁའ་ལ་འཕུར་ནས་འཇའ་འོད་དུ་
ཡལ་ལོ། །དེར་འདི་ནི་སྤྲུལ་པ་ཞིག་རེད་སྙམ་ཐུན་མོང་མ་ཡིན་པའི་
24

དད་པ་སྐྱེས་ནས་རང་གི་ལོ་རྒྱུས་རྣམས་བཤད་ཅིང་བདག་ལ་གདམས་
ངག་ཅིག་ཞུ་ཞུས་པས། དེའི་ཞལ་ནས། བདག་ནི་ཕྱག་ན་རྡོ་རྗེ་ཡིན་
། །དེ་ཕྱིར་
ཁྱོད་ཀྱི་ལས་སྨོན་འབྲེལ་བ་བདག་ལ་མེད
མོད་ཀྱང་། །
ང་ཡི་གདམས་པས་ཁྱོད་མི་གྲོལ། །ཁྱོད་ཀྱི་བླ་མ་བདག་གིས་ལུང་
། །མགོན་པོ་
ཁྱོད་ནི་ལུང་ཕུ་འདིར་སོང་ནགས་ཚལ་ནི
སྟོན་ནོ། །
འོད་དཔག་མེད་ཀྱི་རྣམ་པར་འཕྲུལ། །དེ་མིང་དཔལ་གྱི་དངོས་གྲུབ་
ཅེས་བྱ་ཡོད། །དེ་ལ་རིགས་རུས་ཕ་མ་ཡོད་མ་ཡིན། །ཁྱོད་ཀྱི་བླ་མ་
དེ་འོས་གདམས་པ་ཞུས། །ཞེས་ལུང་བསྟན་ཏོ། །དེ་ནས་དེ་ལ་ལྷ་
གཅིག་གིས་ཕྱག་འཚལ་ནས་མཆོད་དེ་ལན་གསུམ་སྐོར་བ་བྱས་ནས་
ལུང་པ་དེའི་ནང་ནས་ཡར་སོང་སྟེ་ཡུན་རིང་པོར་བཙལ་ཀྱང་མ་རྙེད་
ནས་ལུང་པ་དེའི་ཕུ་ནས་ཡར་ཕྱིན་ཏེ་ནགས་ཚལ་རྒྱ་ཆེན་པོ་ཞིག་འདུག་
པའི་ནང་དུ་བཙལ་བས་འཇག་མའི་སྤྱིལ་བུ་ཞིག་གི་ནང་ན་རབ་ཏུ་བྱུང་
གུས་པ་དང་བཅས་ཉིད་ཀྱི་མཚན་
བ་ཞིག་བཞུགས་པ་དང་མཇལ་ཏེ། 
བདག་གི་མིང་ནི་དཔལ་གྱི་དངོས་གྲུབ་བོ་
ཅི་ཞུ་ལགས་ཞུས་པས། 
དེ་ནས་དེ་ལ་ཕྱག་འཚལ་ཞིང་དངོས་དང་ཡིད་ཀྱི་མཆོད་
གསུངས། 
། །ན་
ལན་གསུམ་སྐོར་བ་བྱས་ནས་འདི་སྐད་ཅེས་ཞུས་སོ
པ་ཕུལ། 
མོ། མི་ཚེ་འདི་ལས་ཕྱི་མ་རིང་། །བཟོད་དཀའ་འཁོར་བའི་སྡུག་

བསྔལ་ལས། །ཐར་ཐབས་གདམས་ངག་བསྟན་པར་འཚལ། །
བདག་ནི་བློ་དམན་ཤེས་རབ་ཆུང་། །ཚེགས་ཆུང་དོན་ཆེའི་གདམས་
ངག་ཅིག །བརྩེ་བས་བདག་ལ་བསྟན་དུ་གསོལ། །ཞུས་
པས། རབ་ཏུ་བྱུང་བ་དེའི་ཞལ་ནས། ཕལ་ཆེར་བུད་མེད་ཁྱེད་ཅག་
རྣམས། །དད་པ་ཆུང་ཞིང་སྙིང་རུས་མེད། །རྣམ་རྟོག་རགས་ཤིང་
ཉོན་མོངས་ཆེ། །ཁྱོད་ཀྱིས་དམ་ཆོས་ཅང་ཡོང་ངམ། །ཞེས་
གསུངས་པ་ལ། ཡང་ཞུས་པ། བདག་ནི་ཨོ་རྒྱན་རྒྱལ་པོའི་
ལྕམ། །སྔོན་གྱི་ལས་ཀྱི་ནད་ཀྱིས་ཐེབས། །རྒྱལ་རིགས་སྨྲ་བ་ལན་
གཅིག་ཡིན། །བཀའ་བཞིན་སྒྲུབ་བོ་གདམས་ངག་ཞུ། །ཞེས་ཞུས་
པས། ཡང་གསུངས་པ། བུ་མོ་སངས་རྒྱས་དོན་གཉེར་ན། །དེ་ཡི་
བསྟན་པར་རབ་བྱུང་དགོས། །ཁྱོད་ཀྱི་ཡབ་ལས་བཀའ་གནང་
ཞུས། །དེ་མིན་བདག་ལ་ཆད་པ་འོང་། །ཞེས་གསུངས་པས། དེ་
ནས་ལྷ་གཅིག་ཉིད་ཡབ་རྒྱལ་པོའི་དྲུང་དུ་བྱོན་ནས་རབ་ཏུ་འབྱུང་བར་
ཞུས་པས། རྒྱལ་པོས་ཀྱང་གནང་སྟེ། སླར་བླ་མའི་དྲུང་དུ་བྱོན་ནས་
རབ་ཏུ་བྱུང་སྟེ། བླ་མའི་མཚན་ལས་གྲས་པའི་མཚན་དཔལ་མོ་ཞེས་
བཏགས་སོ། །དེ་ནས་བླ་མ་ལ་གདམས་པ་ཞུས་པས་ཇོ་བོ་སྤྱན་རས་
གཟིགས་ཀྱི་དབང་བསྐུར། རྒྱུད་བཤད། གདམས་ངག་ཐམས་ཅད་
26

གནང་སྟེ། འདི་སྐད་གསུངས། བུ་མོ་ཁྱོད་ཀྱི་སྐྱེ་བ་སྔ་མའི་ལས་མི་
དགེ་བའི་ལྷག་མས་མཛེ་ནད་འདི་ཡིས་ཟིན་ཀྱང་སྐལ་ལྡན་ཡིན་ཞིང་
ནད་འདི་ཡི་རྐྱེན་བྱས་ནས་མྱུར་དུ་དངོས་གྲུབ་ཐོབ་པར་འདུག་
པས། ཁྱོད་རང་མཚམས་ཆོད་ལ་སྤྱན་རས་གཟིགས་སྒྲུབས་ཤིག་
གསུངས། དེ་ནས་བླ་མའི་གནས་དང་ཉེ་བའི་ས་ཞིག་ན་འཁོར་གྱིས་
རྩྭའི་སྤྱིལ་པོ་ཞིག་ཕུབ་ནས་བཞུགས། སྤྱན་རས་གཟིགས་ལ་རྩེ་
གཅིག་ཏུ་གསོལ་བ་འདེབས་ཤིང་ཉིན་མོ་ཡི་གེ་དྲུག་པ་དང་། མཚན་
མོ་བཅུ་གཅིག་ཞལ་གྱི་གཟུངས་རིང་བཏོན་པས་ལས་ངན་ཐམས་ཅད་
བསླངས་ནས་སྐུ་ལུས་གྱི་ན་ཚ་དང་ཟུག་ཟེར་ཐམས་ཅད་ཆེར་
སོང་། རྣག་ཁྲག་མང་དུ་བབ། ཟས་ཀྱང་ཕྱག་གཉིས་མེད་པས་
བཟུང་མ་ཤེས་ནས་ཁྱིས་འཁྲུད་མ་འཐུང་བ་ལྟར་མཛད་དེ་ཟླ་བ་དྲུག་
སོང་བའི་ཚེ། བདག་ལ་སྒྲུབ་སླ་ལ་དོན་ཆེ་བ་མཆོག་ཐུན་མོང་གི་
དངོས་གྲུབ་མྱུར་དུ་སྩོལ་བའི་ལྷ་ཞིག་དགོས་པར་ཡོད་པ་ལ་འདི་ལ་མི་
སྣང་། དེ་ལྟ་བུའི་ལྷ་ཞིག་བླ་མར་ཞུ་དགོས་སྙམ་ནས་བླ་མའི་དྲུང་དུ་
བྱོན་ཏེ། བླ་མ་ལགས། ཚེགས་ཆུང་ལ་དོན་ཆེ་བའི་ཆོས་ཤིག་
ཞུ། ཁྱད་པར་ནད་རིགས་འདི་ལ་ཕན་པའི་ལྷའི་སྒྲུབ་ཐབས་ཤིག་
གནང་བར་ཞུ་ཞུས་པས། བླ་མའི་ཞལ་ནས། གཤིན་རྗེ་དང་མ་མོའི་

འདུལ་དཔོན་འཕགས་པ་འཇམ་དཔལ་ཡིན། གནོད་སྦྱིན་དང་སྡེ་
བརྒྱད་ཀྱི་འདུལ་དཔོན་ཕྱག་ན་རྡོ་རྗེ་ཡིན། ཀླུ་དང་ས་བདག་འདུལ་བ་
ལ་སྤྱན་རས་གཟིགས་དབང་ཕྱུག་ཞལ་བཅུ་གཅིག་པ་འདི་བསྔགས་པ་
ཡིན་པས། ད་ཁྱོད་འདིར་མ་སྡོད་པར་ལི་ཁ་ར་ཤིང་འཕེལ་བྱ་བ་ན་
སྤྱན་རས་གཟིགས་དབང་ཕྱུག་ཐུགས་རྗེ་ཆེན་པོ་དང་ལྡན་པ་ཞལ་བཅུ་
གཅིག་པ་བཞུགས་པའི་ལྷ་ཁང་ཞིག་ཡོད་པས་དེར་སོང་ལ་
སྒྲུབས། 
ཡང་ན་དེའི་ཆུ་ཕ་ཁར་ཤིང་འདམ་བུ་རྒྱུ་བའི་ཚལ་བྱ་བ་
ན། 
ཇོ་བོ་ཡི་གེ་དྲུག་པ་གཙོ་འཁོར་གསུམ་བྱིན་རླབས་ཤིན་ཏུ་ཆེ་བ་
བཞུགས་ཡོད་པས་དེ་གཉིས་གང་ཐད་དུ་སྒྲུབས་ཤིག 
མཚན་མོ་
གཟུངས་རིང་དང༌། ཉིན་མོ་ཡི་གེ་དྲུག་པ་ཟུང་ཞིག ཀློག་
ཅིག ཆོངས་ཤིག ཀུན་ཆུབ་པར་གྱིས་ཤིག ཚེགས་ཆུང་ལ་དོན་
ཆེ་བ་དེ་ཡིན། སྨྱུང་གནས་དང་ལྡན་པའི་བསྐྱེད་རྫོགས་ནན་ཏན་དུ་
སྒོམ་ཞིང་གསོལ་བ་ཐོབ་དང་། ལོ་བཅུ་གཉིས་ནས་རྗེ་བཙུན་མ་སྒྲོལ་
མ་དང་རྟོགས་པ་མཉམ་ཞིང་སེམས་ཅན་གྱི་དོན་དཔག་ཏུ་མེད་པ་
འབྱུང་བར་འགྱུར་རོ། །ཞེས་ལུང་བསྟན་ཏོ། །དེ་ནས་བླ་མའི་
བཀའ་བཞིན་ལི་ཁ་ར་ཤིང་འཕེལ་དུ་འབྱོན་པར་ཆས་ཏེ
། ཤར་
ཕྱོགས་སུ་ཉིན་ལམ་གསུམ་ཙམ་བགྲོད་པའི་ས་ཞིག་ན་ཤིང་ནྱ་གྲོ་དྷའི་

སྡོང་པོ་ཞིག་གི་རྩར་ཞག་མལ་མཛད་དེ་བཞུགས་པས ་དེ་ནུབ་གཅན་
གཟན་གདུག་པ་ཅན་མང་པོའི་སྒྲ་སྐད་ཆེན་པོ་ཚོར་བས་འཇིགས་
ཤིང་། དུག་སྦྲུལ་འབྱུང་དོགས་པའི་འཇིགས་པ་ཆེན་པོའང་བྱུང་
བས། སྲོད་ལ་ཇོ་བོ་སྤྱན་རས་གཟིགས་ལ་གསོལ་བ་རྩེ་གཅིག་ཏུ་
བཏབ་པས་སྤྱན་རས་གཟིགས་འཇིགས་པ་བརྒྱད་སྐྱོབ་ཀྱི་ཞལ་
གཟིགས་ནས་བསྟོད་པའང་མཛད་དོ། །ཐོ་རངས་གཉིད་སད་པ་ན་
ཐུགས་དགོངས་ལ་ལི་ཁ་ར་ཤིང་འཕེལ་དུ་འགྲོ་བ་ལ་ད་དུང་ཟླ་བ་
གཅིག་ཙམ་ཡོད་པར་འདུག བདག་གི་ལུས་མ་བདེ་ཞིང་ཡན་ལག་
མ་ཚང་བ་འདིས་གཅན་གཟན་དང་སྦྲུལ་གྱི་འཇིགས་པས་གཙེས་ནས་
གནས་དེར་བགྲོད་པ་མིན་པ་འདྲ་སྙམ་སྟེ་ཐུགས་ཁྲལ་མཛད་ཅིང་ཡོད་
པའི་སྐབས་སུ། འོད་དམར་པོ་དམར་ལམ་པ་ཞིག་བྱུང་བས་
གཟིགས་པ་ན། བུ་མོ་དམར་མོ་དར་དམར་པོའི་སྟོད་གཡོགས་དང་
སྨད་གཡོགས་རིན་པོ་ཆེ་སྣ་ལྔས་བརྒྱན་པ། མགོ་ལ་མེ་ཏོག་དམར་
པོས་ཐོད་བཅིངས་པ་ཉེར་གཅིག་བྱུང་བ་ལ། ཁྱེད་རྣམས་གང་ནས་
འོང་ཇི་ལྟ་བུ་ཡིན་དྲིས་པས། བདག་ཅག་ཨོ་རྒྱན་ནས་འོང་པདྨ་
རིགས་ཀྱི་མཁའ་འགྲོ་མ་ཡིན་ཟེར། དེར་དགེ་སློང་མས་ལི་ཁ་ར་ཤིང་
འཕེལ་དུ་མྱུར་དུ་བགྲོད་པའི་དངོས་གྲུབ་ཅིག་ཞུ་བྱས་པས། དེ་དག་

གིས་རས་ཡུག་དཀར་པོ་ཁ་ཚར་མ་ཉམས་པ་ཞིག་ནམ་མཁར་
བརྐྱངས་ནས་འདི་ལ་ཟུང་ཞིག་ཟེར། བཟུང་བ་དང་སྐད་ཅིག་ལག་པ་
བརྐྱང་བསྐུམ་གྱི་ཚད་ཙམ་གྱིས་ལི་ཁ་ར་ཤིང་འཕེལ་གྱི་གཙུག་ལ ག་
ཁང་གི་སྒོ་དྲུང་དུ་སླེབས་ནས་འདུག ཁོང་རྣམས་ཀྱིས་རས་ཡུག་
ལྔའི་སྟེང་དུ་འབྲས་གྲུས་མ་ཁལ་ལྔ་བླུགས་ཏེ། རས་ཟུང་འདིས་ན་
བཟའ་དང་། འབྲས་འདིས་གསོལ་ཟས་མཛོད་ལ་ཇོ་བོ་སྒྲུབས་ཤིག་
དང༌། ལོ་བཅུ་ནས་རྡོ་རྗེ་ཕག་མོ་དང་རྟོགས་པ་མཉམ་ནས་ཨོ་རྒྱན་དུ་
མཁའ་འགྲོ་མ་རྣམས་ཀྱི་གཙོ་མོར་འགྱུར། དེའི་ཚེ་བདག་ཅག་
རྣམས་ཀྱང་ཉིད་ཀྱི་འཁོར་དུ་ཡོད་པས་དེ་ལྟར་ཐུགས་ཀྱིས་དགོངས་
འཚལ་ཟེར་ནས་མི་སྣང་བར་གྱུར་ཏོ། །དེ་ནས་ལི་ཁ་ར་ཤིང་འཕེལ་
གྱི་སྒོ་རྩ་ན་བཞུགས་ནས་འཕགས་པ་ལ་གསོལ་བ་འདེབས་དགོངས་
པའི་ཚེ། དཀོན་གཉེར་ན་རེ། ཁྱོད་སྐྱེ་བ་དམན་པའི་སྟེང་དུ་མཛེ་
མོར་ཡང་འདུག་པས། འདིར་འདུག་ན་ངས་རྩྭའི་སྤྱིལ་པོ་རྒྱང་དུ་
བསྐྱར་ཞེས་སྡོད་དུ་མ་སྟེར། དེར་ཆུའི་ཕར་ཁར་བྱོན་ཏེ་སྤྱན་རས་
གཟིགས་གཙོ་འཁོར་གསུམ་པའི་ལྷ་ཁང་དུ་བཞུགས་ནས་ཟླ་བ་དྲུག་
ལ་ཉིན་མོ་ཡི་གེ་དྲུག་པ་དང་། མཚན་མོ་བཅུ་གཅིག་ཞལ་གྱི་གཟུངས་
བཏོན་ནས་གསོལ་བ་བཏབ་ཀྱང་ཁམས་ལ་སྐྱེད་ཆེན་པོ་མ་བྱུང་

བས། སླར་ལི་ཁ་ར་ཤིང་འཕེལ་དུ་ལོག་ནས་ལྷ་ཁང་གི་རྒྱབ་ཕྱོགས་
སུ་སོང་ནས་རྩའི་སྤྱིལ་བུ་ཕུབ་སྟེ་བདག་གིས་མཆོག་གི་དངོས་གྲུབ་མ་
ཐོབ་ཀྱི་བར་དུ་གནས་གཞན་དུ་འགྲོ་རེ་གསུངས་ནས་དབུ་སྙུང་བཞེས་
ཏེ། ཉིན་གཅིག་བསྙེན་གནས་དང་ཉིན་གཅིག་སྨྱུང་གནས་མཛད་
དེ། སྤྱན་རས་གཟིགས་ཀྱི་བསྐྱེད་རྫོགས་སྒོམ་ཞིང་གཟུངས་རིང་དང་
ཡི་གེ་དྲུག་པ་ལ་ཐུགས་དམ་མཛ ད་ཅིང་ལོ་གསུམ་སོང་བ་ན། ནུབ་
ཅིག་ཐུགས་དགོངས་ལ། གལ་ཏེ་གཙང་སྦྲ་དང་སྨྱུང་གནས་སོགས་
དཀའ་བ་སྤྱད་མི་དགོས་པར་སྒྲུབ་སླ་བའི་ལྷ་ཞིག་ཡིན་ན་དགའ་སྟེ་མི་
སྣང་། ད་ནི་ནད་འདིའི་རྐྱེན་བྱས་ནས་ཤི་ན་དགའ་བ་ལ་སྙམ་དུ་
དགོངས་པའི་འཕྲོ་ལ་གཉིད་དུ་སོང་། ཐོ་རངས་གཉིད་སད་པ་
ན། སྤྱིལ་བུའི་ནང་འོད་ཀྱིས་གང་འདུག་པ་ལ་བལྟས་པས། ཁྱེའུ་
ཆུང་སེངྒེ་ཞོན་པ་ཞིག་བྱུང་ནས། དུས་གསུམ་སངས་རྒྱས་ཐམས་
ཅད་ཀྱི་ངོ་བོ་སྤྱན་རས་གཟིགས་ཞལ་བཅུ་གཅིག་པ་སྒྲུབས་ཤིག སྒྲུབ་
སླ་ལ་དོན་ཆེ་བ་འདི་ཉིད་ཡིན། མྱུར་དུ་སྒྲོལ་མ་དང་རྟོགས་པ་མཉམ་
པར་འགྱུར་རོ། །ཞེས་ལྕེ་ཐོག་དུ་བདུད་རྩི་རིལ་བུ་ཞིག་བཞག་བྱུང་བ་
རོ་བརྒྱ་བྲོ་བ་ཞིག་བྱུང་། ཉིད་སུ་ལགས་ཞུས་པས། འཇམ་དཔལ་
གཞོན་ནུ་ཡིན་གསུངས། འོ་ན་མཆོག་གི་དངོས་གྲུབ་ཞུ་ཞུས་
31

པས། ད་ལྟ་དེ་ཁ་ཡིན་མོད། ད་ཁྱོད་ཀྱིས་སངས་རྒྱས་ཐམས་ཅད་
ཀྱི་ཐུགས་རྗེ་འདུས་པའི་ངོ་བོ་སྤྱན་རས་གཟིགས་ཞལ་བཅུ་གཅིག་པའི་
བསྐྱེད་རྫོགས་རྩེ་གཅིག་ཏུ་སྒོམས་ཤིག །ལོ་དགུ་ནས་ཕྱག་རྒྱ་ཆེན་པོ་
མཆོག་གི་དངོས་གྲུབ་ཐོབ་ནས་ཆོ་འཕྲུལ་གསུམ་ལ་དབང་བསྒྱུར་བར་
ས་
འདུག་གསུངས་ནས་མི་སྣང་བར་གྱུར་ཏོ། །དེའི་ནུབ་མོ་ནས་ལུས་
སེམས་བདེ་བས་ཁྱབ། ཏིང་ངེ་འཛིན་གྱི་སྒོ་དུ་མ་ཐུགས་ལ་
འཁྲུངས། ནམ་ལངས་པ་ན་ཞལ་བཅུ་གཅིག་པ་བཞུགས་པའི་ལྷ་ཁང་
གི་སྒོ་དང་ཇོ་བོའི་ཞལ་ཡང་དགེ་སློང་མར་བསྟན་ནས་འདུག མཛེ་
ནད་ཀྱང་སྦྲུལ་པགས་པ་བརྗེས་པ་ལྟར་སོང་ནས་ཕན། ཕྱག་གཉིས་
སོར་ཆུད་ཅིང་སྔ་མའི་ཕྱག་ལྟར་གྱུར། དེ་ནས་བཟའ་བཏུང་ཡིད་ལ་
མ་བྱསས་་ར་ཞལ་བཅུ་གཅིག་པའི་བསྐྱེད་རྫོགས་ལ་ལོ་དགུའི་རིང་ཉིན་
མཚcགཁོར་ཡུག་ཏུ་ཐུགས་དམ་མཛད་དེ། སྔར་གྱི་ལོ་གསུམ་
，4
བསྡོམས་པས་ཁྱོན་ལོ་བཅུ་གཉིས་སོང་བའི་ས་ག་ཟླ་བའི་ཚེས་གཅིག་
གི་ཉིན་སྒྲོལ་མ་དཀར་སྔོན་གཉིས་ཀྱི་ཞལ་གཟིགས་ཤིང་སྒྲོལ་མ་
གཉིས་ཀྱི་ཞལ་ནས། དུས་གསུམ་སངས་རྒྱས་ཐམས་ཅད་ཀྱི་ཕྲིན་
ལས་ཁྱོད་ཀྱིས་བྱེད་པར་འགྱུར་རོ། །ཞེས་ལུང་བསྟན་ཅིང་ས་དང་
པོའི་ཡོན་ཏན་རྒྱུད་ལ་སྐྱེས་སོ། །ཚེས་བརྒྱད་ལ་དོན་ཞགས་ལྷ་ལྔའི་

ཞལ་གཟིགས། དེའི་ཞལ་ནས་སྤྱན་རས་གཟིགས་ཀྱི་སྒོ་ནས་འགྲོ་བ་
ཐམས་ཅད་བླ་ན་མེད་པའི་བྱང་ཆུབ་ལ་འགོད་པར་འགྱུར་རོ། །དེ་
ནས་ཚེས་བཅོ་ལྔའི་ཉིན་མོ་རི་ཨུ་ཤུ་རིའི་རྩེ་ན་གསེར་གྱི་གདུགས་ཆེན་
པོ་ནམ་མཁའ་ཁྱབ་པ་ཙམ་ཞིག་འཁོར་བར་གཟིགས་ཏེ། ཡ་ཀི་ང་ལ་
གནོད་པའི་སྟེང་ལྷའི་གདོན་ཡིན་ནམ་སྙམ་ནས། སྤྱན་རས་གཟིགས་
ཀྱི་བསྐྱེད་རིམ་དང་ལྡན་པས་སྔས་མགོར་དམ་ཚིག་གི་རྡོ་རྗེ་ཞིག་ཡོད་
པ་བླངས་ཏེ་ནམ་མཁའ་ལ་གདེངས་པས་སྒྱུ་སྐར་ཐམས་ཅད་འདར་
ཞིང་སྣང་། འོ་ན་འོག་ཀླུའི་གདོན་ཡིན་ནམ་སྙམ་ནས་རྡོ་རྗེ་དེ་ས་འོག་
ལ་གདེངས་པས་ས་རྣམ་པ་དྲུག་ཏུ་གཡོས། འོ་ན་ཇོ་བོའི་སྤྲུལ་པ་
ཞིག་ཡིན་ནམ་སྙམ་ནས་མིག་བཙུམ་ནས་མོས་གུས་དྲག་པོས་རྩེ་
གཅིག་ཏུ་གསོལ་བ་བཏབ་པས། འཕགས་པ་སྤྱན་རས་གཟིགས་
ཞལ་བཅུ་གཅིག་པ་ཕྱག་སྟོང་སྤྱན་སྟོང་དང་ལྡན་པའི་ཞལ་
གཟིགས། དེའི་སྐུའི་ནང་དུ་གསང་སྔགས་ཀྱི་ལྷ་ཚོགས་མང་པོ་
དང༌། བ་སྤུ་རེ་རེའི་རྩ་བ་ན་ཕྱོགས་བཅུའི་ས ངས་རྒྱས་བྱང་སེམས་
མང་པོའི་ཞིང་གི་བཀོད་པ་ཅན། ཕྱག་སྟོང་ལས་འཁོར་ལོས་སྒྱུར་
བའི་རྒྱལ་པོ་སྟོང་དང༌། སྤྱན་སྟོང་ལས་བསྐལ་པ་བཟང་པོའི་སངས་
རྒྱས་སྟོང་སྤྲུལ་ཞིང་། སངས་རྒྱས་དང་བྱང་ཆུབ་སེམས་དཔའི་
33

ཚོགས་དུ་མས་ཀུན་ནས་བསྐོར་བ་ལ། ཕྱོགས་སྐྱོང་བཅུ། རྒྱལ་ཆེན་
བཞི། ལྷ་ཆེན་བརྒྱད། ཀླུ་ཆེན་བརྒྱད། གཟའ་ཆེན་བརྒྱད། རྒྱུ་
སྐར་ཉེར་བརྒྱད། འཇི གས་བྱེ ད ་དག་ལ་སོ གས་པའི་
ལྷ། ཀླུ། གནོད་སྦྱིན། དྲི་ཟ་སོགས་དྲེགས་པ་ཅན་བསམ་གྱིས་མི་
ཁྱབ་པའི་ཚོགས་ཀྱིས་མཆོད་པས་མཆོད་ཅིང་བདག་ཅག་གིས་དེང་
ཕྱིན་ཆད་འཕགས་པའི་བཀའ་འབངས་སུ་བགྱི་ཞིང་ཆོས་སྒྲུབ་པ་ལ་
སྲུང་སྐྱོབ་བགྱིའོ། །ཞེས་དམ་བཅས་པ་དང་། ལྷའི་བུ་དང་བུ་མོ་
རྣམས་ཀྱིས་སྟེང་གི་ནམ་མཁའ་ནས་མེ་ཏོག་གི་ཆར་ཆེན་པོ་འབེབས་
པ་མངོན་སུམ་དུ་གཟིགས་ཏེ། དེའི་ཚེ་དགེ་སློང་མ་དཔལ་
མོས། ཇོ་བོ་ཐུགས་རྗེ་ཆེན་པོ་ཞལ་བཅུ་གཅིག་པ་ལ་འདི་སྐད་ཅེས་
གསོལ་ཏོ། །བདག་ནི་བཅུ་གཉིས་ལོན་ནས་ཆོས་སྒོར་ཞུགས། །
བཅོ་ལྔར་རབ་བྱུང་ཡི་དམ་ལྷ་གསུམ་མཐོང་། །དེ་ནས་བཅུ་གཉིས་
བར་དུ་ཁྱེད་བསྒྲུབས་ཀྱང་། །འཕགས་ཞལ་ད་བར་མ་བསྟན་ཐུགས་
རྗེ་ཆུང་། །ཞེས་ཡུས་གསོལ་བས་ཇོ་བོ་སྤྱན་རས་གཟིགས་ཀྱི་ཞལ་
ནས། ཇི་ལྟར་དམུས་ལོང་དག་གི་ལག་པ་རུ། །ནོར་བུ་རིན་ཆེན་
འོད་འབར་གནས་གྱུར་ཀྱང་། །མིག་མེད་ཕྱིར་ན་དེ་ནི་མཐོང་བ་
མེད། །དེ་ཉིད་ནོར་བུའི་སྐྱོན་ནི་མ་ཡིན་ནོ། །ཇི་ལྟར་མིག་དང་ལྡན་

པའི་སྐྱེས་བུ་ཡིས། །འོད་ལྡན་ཉི་མའི་དཀྱིལ་འཁོར་མངོན་སུམ་
མཐོང་། །སྒྲིབ་ཚོགས་སྤྲིན་བྲལ་དད་པའི་མིག་ལྡན་ན། །འཕགས་
པའི་ཉི་མས་ཤེས་བྱ་ཀུན་སྣང་མཛད། །ཀྱེ་དགེ་སློང་མ་ཁྱོད་ཀྱིས་དང་
པོར་བདག་ལ་གསོལ་བ་འདེབས་ཤིང་སྒྲུབ་པ་ལ་མགོ་རྩོམ་པའི་ནུབ་
མོ་ནས་ཁྱོད་ཀྱི་མདུན་དུ་བདག་འབྲལ་མེད་དུ་གནས་མོད་ཀྱང་ཁྱོད་
རང་གི་ལས་ཀྱི་སྒྲིབ་པས་བསྒྲིབས་ནས་མ་མཐོང་བ་ཡིན་ནོ། །དེ་ནས་
ཁྱོད་ཀྱིས་ལོ་བཅུ་གཉིས་བསྐྱེད་རྫོགས་བསྒོམས་པས་སྒྲིབ་པ་ཐམས་
ཅད་དག་ནས་ད་ལྟ་ང་མངོན་སུམ་དུ་མཐོང་བ་ཡིན་ནོ། །ཞེས་
གསུངས་པ་ལ། དགེ་སློང་མས་ཀྱང་བལྟས་པས། སྔོན་ན་བའི་དུས་
སུ་རྣག་ཁྲག་སྔས་མགོར་ཕྱིས་པ་དང་། ལུད་པ་བོར་བ་རྣམས་
འཕགས་པའི་སྨད་གཡོགས་ཀྱི་དར་ཤམ་ལ་འགོས་པ་མཐོང་སྟེ་ཤིན་
ཏུ་ཡིད་ཆེས་སྐྱེས་སོ། །དེ་ནས་འཕགས་པའི་ཞལ་ནས། དགེ་སློང་
མ་ཁྱོད་སྣ་ནས་ཧཱུྃ་ཞེས་རླུང་ལན་གསུམ་བུས་ཤིག་གསུངས། དེ་ལྟར་
བྱས་པའི་ཚེ་སྣ་སྒོ་ནས་སྡིག་པ་རྭ་ཅན་ཞིག་ཐོན་ནས་མདུན་གྱི་ནམ་
མཁར་ཡལ་ལོ། །དེའི་དུས་སུ་དགེ་སློང་མ་དཔལ་མོ་དགུང་ལོ་ཉི་ཤུ་
རྩ་བདུན་བཞེས་ཏེ་སྐུ་མདོག་ཀྱང་གསེར་གྱི་ཁ་དོག་ལྟ་བུར་གྱུར་ཏོ། །
ལུས་དང་སྣང་བ་ཐམས་ཅད་ཀྱང་འཕགས་པ་སྤྱན་རས་གཟིགས་
35

མ =
དབང་ཕྱུག་ཞལ་བཅུ་གཅིག་པའི་སྐུ་འཇའ་ཚོན་ལྟ་བུས་ཁྱབ་པར་
མཐོང་། དེ་ཐམས་ཅད་ཀྱང་རང་དང་དབྱེར་མེད་པའི་ངོ་བོར་
མཐོང་། བདུད་ཀྱི་ཚོགས་ཐམས་ཅད་བྱམས་པའི་ཏིང་ངེ་འཛིན་གྱིས་
བཏུལ། ཕྱོགས་སྐྱོང་བཅུ་དང་། རྒྱལ་ཆེན་སྡེ་བཞི་དང༌། ཀླུ་ཆེན་
བརྒྱད་ཀྱིས་སྤྱན་རས་གཟིགས་ཀྱི་བཀའ་སྲུང་དུ་ཁས་བླངས་ཤིང་སྒྲུབ་
པོའི་བར་ཆད་སེལ་བའི་ཆོས་སྐྱོང་དུ་དམ་བཅས་སོ། ། ས་ག་ཟླ་བའི་
ཚེས་བཅོ་ལྔ་ལ་བར་དུ་གཅོད་པའི་བདུད་ཐམས་ཅད་བླ་ན་མེད ་པའི་
བྱང་ཆུབ་ལ་བཀོད། ཉོན་མོངས་པ་དང་ཤེས་བྱའི་སྒྲིབ་པ་ཐམས་ཅད་
དག་ཅིང་སྐད་ཅིག་ཉིད་ལ་ཏིང་ངེ་འཛིན་གྱི་སྒོ་བྱེ་བ་ཁྲག་ཁྲིག་དུ་མ་
མངོན་དུ་གྱུར། ཆོས་ཉིད་དོན་དམ་པའི་བདེན་པ་ཇི་ལྟ་བ་བཞིན་དུ་
མཐོང་ནས། ས་བཅུའི་ཡོན་ཏན་ཞིང་རྡུལ་གྱི་གྲངས་དང་མཉམ་པ་
འབུམ་ཕྲག་བཅུ་གཉིས་ལ་དབང་བསྒྱུར་བར་གྱུར་ཏེ། དེའི་ཚེ་དགེ་
སློང་མ་དཔལ་མོ་ཉིད་ཤིང་ཏ་ལ་བདུན་སྲིད་ཙམ་གྱི་སྟེང་གི་ནམ་
མཁའ་ལ་འཕགས་ཏེ། ལུས་ལས་འོད་ཟེར་བརྒྱ་སྟོང་དྲུག་ཅུ་སྤྲོས་
པས་སྤྲུལ་པའི་ལྷ་མོ་མང་པོས་འཕགས་པ་མཆོད་པའི་ཆོ་འཕྲུལ་
མཛད་ཅིང་། ཇོ་བོ་ལ་བསྟོད་པ་རྒྱས་པ་དང་། ཉི་ཤུ་པ་དང་། པོ་
བསྟོད། སྨོན་ལམ་ཉི་ཤུ་པ་རྣམས་ཀྱིས་བསྟོད་ཅིང་སྨོན་ལམ་ཡང་

མཛད་དོ། །དེ་ནས་ཡང་སེམས་ཅན་གྱི་དོན་དུ་སྨྱུང་བར་གནས་པ་ཟླ་
བ་གསུམ་གྱི་བར་དུ་མཛད་ཅིང་། དེ་ནས་ཡུལ་དབུས་སུ་བྱོན་ནས་
རང་ཉིད་ཀྱི་བླ་མ་གྲུབ་ཐོབ་ཕག་ཚང་བ་བྱ་བ་དུར་ཁྲོད་དུ་སྤྱོད་པ་
མཛད་ཅིང་བཞུགས་པའི་དྲུང་དུ་བྱོན་ནས། དགེ་སློང་མས་ཀྱང་
ཚོགས་མཆོད་གསོལ་ཞིང་། བདེ་སྟོང་གི་གར་མཛད་ནས་ལྷན་ཅིག་
 སྐྱེས་པའི་བདེ་ཆེན་ཟག་པ་མེད་པ་མངོན་དུ་གྱུར་ནས་ས་བཅུའི་ཡོན་
ཏན་རྒྱུད་ལ་བསྐྱེད་པར་མཛད་དེ་གསང་སྔགས་ཀྱི་སྤྱོད་པ་ལ་ཞུགས་
པས། མི་རྣམས་ན་རེ། དགེ་སློང་མ་འདི་ནད་ལས་གྲོལ་འདུག་
ཀྱང་བསླབ་པ་གཡེལ་དུ་སོང་བ་འདྲ་ཞེས་སྐུར་བ་བཏབ་པས། ཡབ་
རྒྱལ་པོས་ཀྱང་ཁྱོད་ཚུལ་ཁྲིམས་འཆལ་ཞིང་ཕམ་པ་བྱུང་བས་ང་དང་
ལྷན་ཅིག་འདུག་མི་རུང་གསུངས་པ་ལ། དགེ་སློང་མས། ཁོ་མོ་
ཚུལ་ཁྲིམས་རྣམ་པར་དག་པའི་དཔང་པོ་ཡི་དམ་གྱི་ལྷ་ཡོད་གསུངས་
ཏེ། ཁ་སཔ་ཎིའི་དུས་མཆོད་ཀྱི་ཉིན་ཁྲོམ་གསེབ་ཏུ་རང་གི་དབུ་གྲི་
གུག་གིས་བཅད་དེ་འཁར་གསིལ་གྱི་རྩེ་ལ་བསྐྱོན་ནས་སྟེང་གི་ནམ་
མཁའ་ལ་འཕགས་ནས་སྤྲིན་གསེབ་ཏུ་གར་མང་པོ་མཛད། སླར་ས་
འ་ བབ་ནས། ཁོ་མོ་ཚུལ་ཁྲིམས་འཆལ་ཞིང་ཕམ་པ་བྱུང་ན་མགོ་དང་
ལུས་མ་འབྱར་ཅིག ཁོ་མོ་ཚུལ་ཁྲིམས་རྣམ་པར་དག་ན་མགོ་དང་
37

ལུས་གཉིས་རྣམ་པར་འབྱར་ནས་སྔ་མ་ལྟ་བུར་གྱུར་ཅིག ཅེས་བདེན་
པའི་སྟོབས་བརྗོད་ཅིང་སྐེའི་སྟེང་དུ་དབུ་བཞག་པས་འབྱར་ཏེ་སྔ་མ་ལྟ་
བུར་གྱུར་ཏོ། །དེ་ནས་ཡུལ་དེའི་ཁྲོམ་ཚོགས་ཀྱི་སྐྱེ་བོའི་ཚོགས་ཆེན་
པོ་ཐམས་ཅད་ཤིན་ཏུ་དད་ནས་རྗེས་སུ་གཟུང་བར་གསོལ་བ་བཏབ་
པས། དགེ་སློང་མས་ཀྱང་སྐད་ཅིག་གིས་སྤྱན་རས་གཟིགས་ཀྱི་སྤྲུལ་
པའི་དཀྱིལ་འཁོར་དུ་དབང་བསྐུར་ནས་གདམས་པ་བསྟན་
པས། ཡུལ་གྲུ་དེའི་མི་ཐམས་ཅད་མཐར་རིག་འཛིན་གྱི་དངོས་གྲུབ་
ཐོབ་སྟེ་མཁའ་སྤྱོད་དུ་གཤེགས་སོ། །དེའི་ཕྱི་ནུབ་ནས་རབ་ཏུ་བྱུང་བ་
དང་རྣལ་འབྱོར་པ་མང་དུ་འཚོགས་ཏེ་ཚོགས་འཁོར་བཤམས་ཤིང་
གསོལ་བ་བཏབ་པས། དགེ་སློང་མས་བརྡས་བསྐུལ་ནས་གྲུབ་ཆེན་
བིརླ་པ་དང་། ཏིལླི་པ་དང་། ཕག་ཚང་པ་དང་། ཨིནྡྲ་བོ་དྷི་སོགས་
གྲུབ་ཆེན་བརྒྱད་ཅུ་ཙམ་བྱོན་པ་ལ་ཚོགས་ཀྱིས་མཆོད་ནས་སོ་སོའི་
རྟོགས་པའི་མགུར་གསུངས། དགེ་སློང་མ་ལའང༌། བླ་མ་ཕག་
ཚང་པས་མགུར་གསུང་བར་བསྐུལ་བས། བླ་མའི་བཀའ་བསྒྲུབ་
ཕྱིར་འཕགས་པའི་བསྐྱེད་རྫོགས་མདོར་བསྡུས་ཀྱི་རྡོ་རྗེའི་མགུར་
གསུངས་པ། ཨེ་མ་སྤྱན་རས་གཟིགས་ཀྱིས་བྱིན་བརླབས་རྣལ་
འབྱོར་མས། །དལ་འབྱོར་རྙེད་དཀའ་བསམ་པས་རྙེད་ཚེ་སྙིང་པོ་

བླངས། །འཆི་བ་རྗེས་སུ་དྲན་པས་ཚེ་འདི་བློ་ཡིས་བཏང་། །ལས་
འབྲས་བསླུ་མེད་དོན་རྟོགས་སྡིག་སྤོང་དགེ་ཚོགས་བསྐྱེད། །འཁོར་
བའི་ཉེས་དམིགས་རྗེས་དྲན་སྲིད་ལ་ཆགས་སེམས་བྲལ། །སྐྱབས་
གནས་བསླུ་མེད་དོན་རྟོགས་བློ་གཏད་དཀོན་མཆོག་ཡིན། །གཞན་
དོན་ཀུན་མཁྱེན་འཐོབ་ཕྱིར་བྱང་ཆུབ་སེམས་གཉིས་བསྐྱེད། །སྒྲིབ་
གཉིས་བརྩོན་ལྡན་གང་གིས་རྨི་ལམ་ཚོགས་གཉིས་བསགས། །བླ་
མ་སྤྱན་རས་གཟིགས་ལ་གསོལ་བཏབ་དབང་བཞི་ཞུས། །མངོན་
བྱང་ལྔས་བསྐྱེད་གཟུགས་བརྙན་སྒྱུ་འདྲའི་བསྐྱེད་རིམ་བསྒོམས། །
འདུག་གནས་ཟས་གོས་འགྲོ་ཆག་ཉལ་བའི་རྣལ་འབྱོར་ཡོད། །
གསང་སྔགས་འདྲེན་ལུགས་གསུམ་གྱིས་ངག་གི་ནུས་པ་འགྲུབ།
བྱང་ཆུབ་སེམས་གཉིས་སྦྱངས་པས་རྣལ་འབྱོར་འཕགས་པའི་
གཟུགས། །ལྷ་དང་རླུང་སེམས་ལ་དམིགས་རྩེ་གཅིག་ཞི་གནས་
བསྒོམས། །རང་རིག་ཡེ་ཤེས་མིག་སྐྱེས་རྟེན་འབྲེལ་སྐྱེ་མེད་
མཐོང་། །ཡེ་ནས་འགྱུ་བའི་བར་ལག་དབྱིངས་རིག་དབྱེར་མེད་
འདྲེས། །མཉམ་བཞག་འོད་གསལ་རྗེས་ཐོབ་སྒྱུ་མའི་ཏིང་འཛིན་
བསྒོམས། །མི་རྟག་སྡུག་བསྔལ་སྟོང་པ་བདག་མེད་དོན་ཤེས་
པས། །ཕྱི་ནང་གསང་གསུམ་འབྱོར་པའི་དབུ་མའི་ལམ་སྦྱངས་
39

ནས། །རིང་དང་ཉེ་བའི་འཆི་ལྟས་བསྡུ་རིམ་ལ་གོམས་པས། །རང་
བྱུང་ཡེ་ཤེས་བདེ་ཆེན་ཚངས་ནས་མཁའ་སྤྱོད་འགྲོ། །བསྲེ་བ་གསུམ་
སྦྱར་དེ་གོམས་རྣལ་འབྱོར་པ་ཡིས་ནི། །སྣང་འདུས་སེམས་ཉིད་སྐུ་
གསུམ་ཉིད་དུ་རབ་བསྲེས་ནས། །རྒྱལ་བའི་མཆོག་དེ་བདེ་བ་ཅན་དུ་
ང་འགྲོ་ཞིང་། །སླར་ཡང་སྤྲུལ་པས་གཞན་དོན་ལྷུན་གྱིས་གྲུབ་པ་
འབྱུང་། །སྤྱན་རས་གཟིགས་ཀྱི་རྣལ་འབྱོར་མས་ནི་འདི་བསྒོམས་
པས། །འཇིག་རྟེན་གསུམ་གྱི་མགོན་པོའི་གོ་འཕང་ངས་ཐོབ་བོ།
ཞེས་གསུངས་པས། ཡབ་རྒྱལ་པོ་གྲུབ་ཆེན་ཨིནྡྲ་བོ་དྷིས་ཀྱང་སྲས་
མོས་གྲུབ་པ་ཐོབ་པར་དགོངས་ཏེ་ཚོགས་ཀྱི་འཁོར་ལོ་སྟོང་སྤྲུལ་ཏེ་
དྲངས་པ་ན། དགེ་སློང་མས་ཀྱང་ཁོང་རང་ཞལ་བཅུ་གཅིག་པ་ཕྱག་
སྟོང་སྤྱན་སྟོང་དང་ལྡན་པའི་ལུས་ལ་གསང་སྔགས་ཀྱི་ལྷ་ཚོགས་
བཀོད་པའི་རྫུ་འཕྲུལ་བསྟན་ནས། ཕྱག་སྟོང་གིས་ལྷུང་བཟེད་ཚོགས་
འཁོར་གྱིས་བཀང་བ་སྟོང་པོ་བླངས་ཏེ་ཚོགས་མཆོད་མཛད་དོ། །དེ་
ལྟ་བུའི་དགེ་སློང་མ་དེ་ནི། ཕྱི་ལྟར་ན་རྗེ་བཙུན་སྒྲོལ་མ། ནང་ལྟར་ན་
--རྡོ་རྗེ་ཕག་མོ། གསང་བ་ལྟར་ན་ཕག་མོ་དབུ་བཅད་མ་དངོས་ཡིན་
ཞིང་། དགེ་སློང་མ་འདིས་སྤྱན་རས་གཟིགས་ཀྱི་རྒྱུད་རྣམས་ལ་
བརྟེན་ནས་ཞལ་བཅུ་གཅིག་པའི་དབང་རྗེས་གནང་སྒྲུབ་ཐབས་དང་

བསྐྱེད་རྫོགས་ཀྱི་ཁྲིད་ལ་སོགས་པ་ཆོས་སྐོར་མང་དུ་མཛད་
ནས། སེམས་ཅན་བགྲང་བ་ལས་འདས་པ་ཇོ་བོ་སྤྱན་རས་གཟིགས་
ཀྱི་སར་བཀོད་དོ། །དེ་དག་ནི་དགེ་སློང་མ་དཔལ་མོའི་ལོ་རྒྱུས་
སོ། །དེས་རྗེས་སུ་བཟུང་བའི་སློབ་མ་པཎྜི་ཏ་ཟླ་བ་གཞོན་ནུ་ཡིན་
ཏེ། ༈ དེ་ཡང༌། སྦྱངས་པ་ཕུལ་ཕྱིན་རིག་པའི་གནས་ལྔ་
མཁྱེན། །རྐང་མགྱོགས་ལ་སོགས་ཐུན་མོང་དངོས་གྲུབ་བརྙེས། །
མཁའ་འགྲོས་ལུང་བསྟན་དཔལ་མོ་ཉིད་དང་མཇལ། །མཆོག་གི་
དངོས་གྲུབ་ཐོབ་ལ་ཕྱག་འཚལ་ལོ། །ཞེས་པ་སྟེ། པཎྜི་ཏ་དེ་ཉིད་སྐུ་
འཁྲུངས་པའི་ཡུལ་ནི་རྒྱ་གར་ནུབ་ཕྱོགས་ཀྱི་གླིང་ཀུ་ཤའི་ཚལ་གྲོང་
ཁྱེར་བདེ་སྐྱོང་བྱ་བ་ན། ཡབ་བྲམ་ཟེ་བདེ་བའི་མཆོག་ཅེས་སྨན་དང་
བཟོ་རིགས་མ་ལུས་པ་མཁྱེན་ཅིང་བྲམ་ཟེ་སྔགས་ལ་མཁས་པ་ཞིག་
དང་། ཡུམ་བྲམ་ཟེ་མོ་པཱ་ཎི་པདྨ་ཞེས་བྱ་བ་སྤོས་སྦྱོར་ལ་མཁས་ཤིང་
གཙང་སྦྲ་དང་ལྡན་པ་ཞིག་དང་གཉིས་ལ་སྲས་གསུམ་འཁྲུངས་པའི་
གཅུང་ཡིན་ཞིང་། སྐུ་འཁྲུངས་པའི་དུས་སུ་བྲམ་ཟེའི་བྱ་བའི་ལས་ལྕེ་
ལ་ཡི་གེ་དྷིའབྲི་བ་སོགས་བྱས། ཆེར་སྐྱེས་ནས་ཡི་གེའི་སློབ་དཔོན་
དཔལ་སྐྱེས་ལས་འབྲི་ཀློག་རྣམས་སྦྱངས་པས་ཚེགས་མེད་དུ་མཁྱེན་
ཏེ་མཚན་ཡང་བྲམ་ཟེ་བདེ་བའི་བློ་གྲོས་ཞེས་གསོལ། དེ་ནས་དགུང་

མ་
ལོ་བཅུ་གསུམ་པར་རབ་ཏུ་བྱུང་ཞིང་སྡེ་སྣོད་གསུམ་ལ་སྦྱངས་པས་
རིག་པའི་གནས་ལྔ་སོགས་ཤེས་བྱ་མཐའ་དག་ཐུགས་སུ་ཆུད་
ཅིང་། ཁྱད་པར་སྒྲ་ཚད་མ་ལ་མཁས་པའི་གྲགས་པས་ཕྱོགས་ཐམས་
ཅད་ཁྱབ་ཅིང་ནང་པའི་བསྟན་པ་ཉི་མ་ཤར་བ་ལྟར་མཛད། ལོ་ཉེར་
གཅིག་པ་ལ་བསྙེན་པར་རྫོགས་ཏེ་ཐོས་དོན་ཐམས་ཅད་ཉམས་སུ་
བླངས་ཤིང་སྐྱེད་མོས་ཚལ་དང་ནགས་འདབས་ཀུན་ཏུ་རྒྱུ་ཞིང་གནས་
པ་ན། ཁོང་རྐྱེན་ཞིག་ལ་བརྟེན་ནས་ཐུགས་རླུང་གི་གེགས་ཤིག་བྱུང་
བ་ཅི་བྱས་ཀྱང་མ་ཕན་པས། ནུབ་ཅིག་རྨི་ལམ་ན་ཤར་ཕྱོགས་ནས་
འོད་དཀར་པོ་ཞིག་བྱུང་ནས་སྙིང་གར་ཐིམ་པ་རྨིས། གཉིད་སད་པ་
དང་བདེ་བ་ཆེན་པོ་ཞིག་རྒྱུད་ལ་ཤར། རྨི་ལམ་བཟང་སྙམ་པ་བྱུང་
ཞིང་ཕྱི་ནངས་ཚོང་འདུས་སུ་བྱོན་པས། མི་རྣམས་ན་རེ། ཤར་
ཕྱོགས་ལི་ཁ་ར་ཤིང་འཕེལ་དུ་དགེ་སློང་མ་དཔལ་མོ་བྱ་བ་གྲུབ་པ་ཐོབ་
པ་ཞིག་སྣང་ཟེར་བ་ཐོས་ཏེ། དེར་དགེ་སློང་མའི་དྲུང་དུ་སོང་
སྟེ། གདམས་པ་ཞུས་པས་ཐུགས་རླུང་གི་གེགས་དེ་སྐད་ཅིག་ལ་
བསལ་ཏོ། །དགེ་སློང་མའི་ཞལ་ནས། པཎྜི་ཏ་ཁྱོད་ཀྱི་ནད་འདི་སྔོན་
བླ་མ་ཞིག་ཐུགས་དཀྲུགས་པའི་རྣམ་པར་སྨིན་པ་ཡིན། དེ་ནས་སླར་
བཤགས་པ་བྱས་འདུག་པས་ནད་འདི་བདག་གིས་བྱིན་རླབས་བྱས་པ་
42

ཙམ་གྱིས་སེལ་བ་ཡིན་གསུངས་ཤིང་། ཞལ་བཅུ་གཅིག་པའི་དབང་
བསྐུར། རྒྱུད་གསུངས། བསྐྱེད་རྫོགས་ཀྱི་ཁྲིད་གནང་ཞིང་། པཎྜི་
ཏས་ཀྱང་ཉམས་སུ་བླངས་པས་ཕུང་པོ་འཇའ་ལུས་སུ་གྲུབ། རྫུ་
འཕྲུལ་དང་མངོན་ཤེས་ལྔ་ཐོབ་ནས་ཚེ་འདིར་མཆོག་གི་དངོས་གྲུབ་
ཐོབ་བོ། །དེ་ནས་དགེ་སློང་མའི་ཞལ་ནས། སྤྱན་རས་གཟིགས་ཕྱག་
སྟོང་སྤྱན་སྟོང་དང་ལྡན་པའི་སྒྲུབ་ཐབས་འདི་ནི་དུས་གསུམ་སངས་
རྒྱས་ཐམས་ཅད་ཀྱི་ངོ་བོ་ཆོས་ཐམས་ཅད་ཀྱི་འབྱུང་གནས་དབང་པོ་
ཡང་རབ་རྣམས་ཀྱི་ཆོས། སྒྲུབ་པ་ཐམས་ཅད་ཀྱི་མཆོག་ཡིན་པས་
ཐུགས་དམ་མཛོད་ལ་སེམས་ཅན་མང་པོ་ལ་ཕན་ཐོགས་པར་མཛོད་
ཅིག་གསུངས་ནས་རྗེས་སུ་གནང་བར་མཛད་དོ། །དེ་ནི་ཟླ་བ་གཞོན་
ནུའི་ལོ་རྒྱུས་སོ།། །།དེའི་སློབ་མ་དཔལ་ཡེ་ཤེས་བཟང་པོ་
ནི། ༈ དེ་ཡང་། མི་བཟད་སྡུག་བསྔལ་ལམ་གྱི་གྲོགས་སུ་
ཤར། །དད་པའི་སྟོབས་ཀྱིས་བླ་མ་འཕགས་པར་གཟིགས། །བརྩོན་
འགྲུས་སྟོབས་ཀྱིས་མཆོག་གི་དངོས་གྲུབ་བརྙེས། །ཡེ་ཤེས་བཟང་
པོའི་ཞབས་ལ་ཕྱག་འཚལ་ལོ། །ཞེས་པ་སྟེ། པཎྜི་ཏ་འདི་ཉིད་སྐུ་
འཁྲུངས་པའི་ཡུལ་ནི། རྒྱ་གར་ཆུ་བོ་གངྒའི་འགྲམ་ཕོ་བྲང་ཀི་ཤི་ལི་
ཞེས་པ་ན། རིགས་རྒྱལ་རིགས་ཡབ་རྒྱལ་པོ་པཱ་ལ་ཤཱི་ཞེས་བྱ་བ་

དང༌། ཡུམ་ཀུན་ཏུ་སྣང་བའི་འོད་ཟེར་ཅན་བྱ་བ་གཉིས་ལ་སྲས་ལྔ་
འཁྲུངས་པའི་ཆུང་ལྟག་ཡིན་ཞིང་། མཚན་ཛྙཱ་ན་སིདྷ་ཞེས་བྱ་བར་
བཏགས་ཏེ། ལོ་བདུན་ལོན་ཚེ་རབ་ཏུ་བྱུང་ཞིང་རིག་པ་བསླབས་
པས་ལྔ་རིག་པའི་པཎྜི་ཏ་ཁྱད་པར་རྩོམ་ལ་མངའ་བརྙེས་པ་ཞིག་བྱུང་
ཡང་། སྔོན་གྱི་ལས་ཀྱིས་སྐུ་སྟོད་ལ་རྨ་སྲོལ་ཞིག་བྱུང་སྟེ་སྨན་བཅོས་་
དུ་མ་བྱས་ཀྱང་མ་ཕན་པས། ལྷ་འདྲེའི་གནོད་པ་ཞིག་ཡིན་ནམ་
དགོངས་ནས། རྒྱ་གར་ཤར་ཕྱོགས་ནས་གཤིན་རྗེའི་གཤེད་ནག་པོའི་
གྲུབ་ཐོབ་ཅིག་ཡོད་པ་སྤྱན་དྲངས། གདམས་པ་ཞུས་ནས་བསྙེན་པ་
མཛད་པས། སྐུ་ལུས་ལ་སྔར་བས་སུམ་ལོག་གིས་ཟུག་ཟེར་ཆེར་
སོང་། ལུས་ཐམས་ཅད་ཆུ་བུར་གྱིས་ཁྱབ་ནས་མེས་ཚིག་པ་ལྟ་བུའི་
ན་ཚ་བྱུང་བས། དེ་ནས་གཟིམས་ཁང་གི་ནང་དུ་རྫིང་བུ་ཞིག་བསྐྱིལ་
ནས་དེའི་ནང་དུ་བཞུགས་པ་ན། སྐུ་ལུས་ཀྱི་ཚ་དྲོད་ཀྱིས་ཆུ་འཁོལ་
ནུས་པ་བྱུང་ཞིང་། སླར་ཆུ་དྲོས་མ་ཕོ་ཞིང་གྲང་མོ་བརྗེ་དགོས་པ་དེ་
ལྟ་བུའི་ནད་ཚབས་ཆེན་པོ་དེ་ལ་ཕོལ་མིག་ནག་པོའང་ཟེར། འབྲུམ་
བུ་མེ་དབལ་ནག་པོའང་ཟེར་ཏེ་ཟུག་ཟེར་ཆེ་བ་བཟོད་ཐབས་མེད་པ་
བྱུང་སྟེ། ཁོང་གི་ཐུགས་དགོངས་ལ་སློབ་དཔོན་ཟླ་བ་གཞོན་ནུ་གདན་
དྲངས་ཏེ་བྱིན་རླབས་ཤིག་མཛད་ན་ཕན་ནམ་དགོངས་ཏེ། ཁོང་རང་
44

གི་སློབ་མ་རྐང་མགྱོགས་ཅུང་ཞིག་གྲུབ་པ་ཞིག་ཡོད་པ་དེ་ཕོ་ཉ་ལ་
བཏང་བས། དེས་ཀྱང་སློབ་དཔོན་ཟླ་བ་གཞོན་ནུ་ནགས་ཚལ་ན་
བསམ་གཏན་ལ་བཞུགས་པའི་དྲུང་དུ་སོང་སྟེ་ལོ་རྒྱུས་ཞུས་ཤིང་འབྱོན་
པར་གསོལ་བས། སློབ་དཔོན་གྱི་ཞལ་ནས་ནངས་པར་བསོད་
སྙོམས་ཀྱི་བྱ་བ་ཚར་ནས་འོ་སྐོལ་གཉིས་ལྷན་ཅིག་ཏུ་འགྲོ་
གསུངས། དེ་ནས་ནངས་པར་གྲོང་ཁྱེར་དུ་བསོད་སྙོམས་མཛད་ཟས་
ཀྱི་བྱ་བ་ཚར་ནས་ཕོ་ཉ་དེ་དང་འགྲོགས་ཏེ་རྒྱ་གར་ཤར་ཕྱོགས་བི་ཤིན་
གླིང་དུ་བྱོན། སློབ་མའི་གནས་དང་ཉེ་བའི་ས་ཞིག་ཏུ་དོ་ནུབ་
གཟིམས་པའི་མནལ་ལམ་དུ། བུད་མེད་སྔོན་མོ་དར་གོས་ཤིང་ལོ་
རིས་གྱོན་པ་ལག་ན་མེ་ཏོག་ཨུཏྤལ་ཐོགས་པ་ཞིག་བྱུང་སྟེ། དེའི་
ཞལ་ནས། ཀྱེ་པཎྜི་ཏ། ཁྱོད་ཀྱི་སློབ་མ་འདི་ནི་སྔོན་བླ་མ་ཞིག་ལ་
དམ་ཉམས་པའི་རྣམ་སྨིན་ཡིན་པས་ཁྱོད་ཀྱིས་གསོ་མི་ཐུབ་
པས། མགྲོན་བུ་ཟད་པའི་གཙུག་ལག་ཁང་ན་དུས་གསུམ་སངས་
རྒྱས་ཐམས་ཅད་ཀྱི་ཐུགས་ཀྱི་ངོ་བོ་ཐུགས་རྗེ་ཆེན་པོས་དངོས་སུ་དབང་
བསྐུར། བྱིན་གྱིས་བརླབས་པའི་དགེ་སློང་མ་དཔལ་མོ་བྱ་བ་ཁྱོད་
རང་གི་བླ་མ་དེ་ཉིད་བཞུགས་ཡོད་པས། དེ་སྤྱན་དྲོངས་ལ་བྱིན་
རླབས་ཞུས་དང་དེ་ལ་ཕན་ཞིང་དངོས་གྲུབ་འཐོབ་པར་འགྱུར་རོ། །

ཞེས་པའི་ལུང་བསྟན་བྱུང་ནས། ནངས་པར་སློབ་དཔོན་ཟླ་བ་གཞོན་
ནུའི་ཞལ་ནས། ངའི་བླ་མ་འཕགས་པ་སྤྱན་རས་གཟིགས་ཞལ་བཅུ་
གཅིག་པའི་གྲུབ་ཐོབ་དགོངས་པ་སངས་རྒྱས་དང་མཉམ་པའི་ཌཱ་ཀི་མ་
ཞིག་ཡོད་པ་དེ། མགྲོན་བུ་ཟད་པའི་གཙུག་ལག་ཁང་ན་བཞུགས་
ཡོད་པར་འདུག་པས། དེ་སྤྱན་དྲངས་ཏེ་བྱིན་རླ བས་ཞུས་ན་ཕན་ཏེ་
འོང་གསུངས་པ་ལ། དེ་ནས་ཕོ་ཉ་བས་མགྲོན་བུ་ཟད་པའི་གཙུག་
ལག་ཁང་དུ་སོང་སྟེ། དགེ་སློང་མ་དཔལ་མོ་དང་མཇལ་ནས་ལོ་
རྒྱུས་ཞིབ་པར་གསོལ་ནས་འབྱོན་པར་ཞུས་པས། དགེ་སློང་མའི་
ཞལ་ནས། སྔོན་གྱི་འབྲེལ་བ་ཡོད་པས་འགྲོའོ་གསུངས་ཏེ་བྱོན་ནས་
དགེ་སློང་མའི་རྫིང་ཁང་དེར་བཅུ་གཅིག་ཞལ་གྱི་བསྐྱེད་རིམ་ཚར་
གཅིག་མཛད་པས། ཡེ་ཤེས་བཟང་པོས་དགེ་སློང་མ་ཉིད་བཅུ་གཅིག་་
ཞལ་དངོས་དང་། དེའི་སྐུ་ལས་འོད་ཟེར་འཕྲོས་ནས་པཎྜི་ཏ་རང་གི་
ལུས་ལ་ཕོག་པ་མངོན་སུམ་དུ་མཐོང་། དེ་ལྟར་བྱིན་རླབས་མཛད་པ་
ཙམ་གྱིས་པཎྜི་ཏའི་སྙིང་ནད་སྐད་ཅིག་གཅིག་གིས་ཕན། དད་པ་དང་
བྱིན་རླབས་འཛོམས་པའི་རྟེན་འབྲེལ་འགྲིག་གོ །དེ་ནས་དཔལ་ཡེ་
ཤེས་བཟང་པོས་དགེ་སློང་མ་བཅུ་གཅིག་ཞལ་དངོས་སུ་མཐོང་བས་མི་
ཕྱེད་པའི་མོས་གུས་ཐོབ་སྟེ། འཕགས་པ་ཞལ་བཅུ་གཅིག་པའི་
46

གདམས་པའི་བཀའ་ལུང་ཞུས་པས་མདོར་བསྡུས་ཤིག་གནང་། དེར་
དགེ་སློང་མའི་ཞལ་ནས། རྒྱས་པ་སློབ་དཔོན་ཟླ་བ་གཞོན་ནུ་ལས་
ཞུས་ནས་ཉམས་སུ་ལོངས་ཤིག་དང་མཆོག་གི་དངོས་གྲུབ་ཚེ་འདིར་
འཐོབ་པར་འགྱུར་རོ། །ཞེས་ལུང་བསྟན་ཏོ། །དེ་ནས་སློབ་དཔོན་ཟླ་
བ་གཞོན་ནུ་ལས་རྗེས་གནང་། རྒྱུད་བཤད། བསྐྱེད་རྫོགས་ཀྱི་ཁྲིད་
དང་བཅས་པ་ཞུས་ཏེ། སྨྱུང་གནས་མཛད་ཅིང་ལྷའི་རྣལ་འབྱོར་དང་
སྟོང་པ་ཉིད་ཀྱི་རྣལ་འབྱོར་ཟླ་གསུམ་བསྒོམས་པས། རང་ལུས་
འཕགས་པ་ཞལ་བཅུ་གཅིག་པའི་སྐུར་མངོན་དུ་གྱུར་པ་སོགས་བསྐྱེད་
རྫོགས་གྲུབ་ནས་ཚེ་འདི་ཉིད་ལ་ཕུང་པོ་འཇའ་ལུས་སུ་གྱུར་ཏེ་ཕྱག་རྒྱ་
ཆེན་པོ་མཆོག་གི་དངོས་གྲུབ་ཐོབ་སྟེ་འཕགས་པའི་འཁོར་གྱི་ཚུལ་དུ་
བཞུགས་ཞེས་གྲགས་སོ། །དེ་ནི་ཡེ་ཤེས་བཟང་པོའི་ལོ་རྒྱུས་
ts
vབསསོ།། །།དེས་བལ་པོའི་པཎྜི་ཏ་པེ་ཉ་པ་ལ་གནང་བ་ཡིན་ཏེ། ༈ དེ་
ཡང་། འཇམ་དཔལ་སྨྲ་བའི་སེངྒེས་ལུང་བསྟན་ནས། །ཐུགས་རྗེ་
ཆེན་པོ་བསྒྲུབས་པས་དངོས་གྲུབ་བརྙེས། །གནས་ལྔ་རིག་པའི་བལ་
པོ་པཎྜི་ཏ། །པེ་ཉ་པ་ཡི་ཞབས་ལ་ཕྱག་འཚལ་ལོ། །ཞེས་པ་
སྟེ། འདི་ཉིད་སྐུ་འཁྲུངས་པའི་ཡུལ་ནི། བལ་པོའི་གྲོང་ཁྱེར་ཡམ་
བུ་ཡ་གལ་ཞེས་བྱ་བ་རྒྱལ་པོ་བི་བ་ལོ་ཀི་ཞེས་པའི་ཕོ་བྲང་གི་འདབས་
ས -----
47

ན། ཡབ་བལ་པོ་བཟང་པོའི་དཔལ་ཞེས་དཀོན་མཆོག་མཆོད་པ་
གཙོར་མཛད་པ་ཞིག་དང་། ཡུམ་བལ་མོ་ཀུན་ཏུ་མཛེས ་ཞེས་བྱ་བ་
གཟུགས་མཛེས་ཤིང་ངང་ཚུལ་བཟང་བ་དང་ལྡན་པ་ཞིག་དང་གཉིས་
ལ་ཡུན་རིང་པོར་སྲས་མ་བྱུང་ཞིང་། དུས་ནམ་ཞིག་ན་སྤྱན་རས་
གཟིགས་ཀྱིས་བྱིན་གྱིས་བརླབས་པའི་སྲས་ཤིག་འཁྲུངས་པ་
ལ། ཡུལ་ལུགས་དང་མཐུན་པའི་བཙས་སྟོན་བཟང་པོ་ཡང་བྱས་ཏེ་
མཚན་མཛེས་པའི་ཏོག་ཅེས་བྱ་བར་བཏགས་སོ། །ཁྱེའུ་དེ་ནི་ཀུན་གྱི་
ཡིད་དུ་འོང་ཞིང་གསོ་སླ་བ་འབྲི་ཀློག་དང་བཟོ་རིག་རྣམས་ཀྱང་ཚེགས་
མེད་དུ་མཁྱེན་པས་ཆེར་སྐྱེས་ནས་ཕ་མས་རིགས་མཐུན་པ་ལས་ཁྱིམ་
ཐབ་ལེན་པར་བརྩམས་པས། ཁྱེའུ་ན་རེ། དེས་འཆི་བ་མི་འོང་ཞིང་
སེམས་ཅན་ལ་ཕན་ནམ་གསུངས། ཕ་མས་དེ་ལ་མི་ཕན ་ཏེ་རིགས་
འཛིན་པའོ། །ཞེས་སྨྲས་པས། ཁྱེའུས་འོ་ན་སེམས་ཅན་ལ་ཕན་པར་
བགྱིའོ། ། ཀུན་ལ་ཕན་པ་གང་ཟག་མཆོག །ཅེས་གསུངས་ཤིང་
སེམས་ཅན་གྱི་དོན་མཛད་པ་ཞིག་བྱུང་། ཁོང་གིས་འཇམ་དཔལ་སྨྲ་
བའི་སེངྒེ་བསྒྲུབས་ཏེ་ཞལ་གཟིགས་པའི་ཚེ། བདག་ལ་ཚེ་གཅིག་ལ་
སངས་རྒྱས་པའི་དངོས་གྲུབ་ཅིག་ཞུ་བྱས་པས། འཇམ་དཔལ་གྱིས་
ཁྱོད་རྒྱ་གར་དུ་སོང་ལ་ཇོ་བོ་སྤྱན་རས་གཟིགས་ཞལ་བཅུ་གཅིག་པའི་

སྒྲུབ་ཐབས་ཁྲིད་དང་བཅས་པ་ཞུས་ལ་ཉམས་སུ་ལོངས་ཤིག་དང་ཚེ་
འདི་ཉིད་ལ་སངས་རྒྱས་འཐོབ་པར་འགྱུར་རོ། །ཞེས་ལུང་བསྟན་
ཏོ། །དེ་ནས་པཎྜི་ཏ་པེ་ཉ་པས་གསེར་གྱི་རྒྱན་འགའ་ཞིག་ཡོད་པ་དང་
གཞན་ཡང་གསེར་མང་པོ་རས་ཀྱིས་དྲིལ་ཏེ་ཤིང་ལོར་བཏུམ་སྟེ་མཚན་
ཁུང་དུ་བཅུག་ཅིང་རྒྱ་གར་དུ་བྱོན་པས་མི་རྣམས་ལ་རྒྱ་གར་ཡུལ་ན་
མཁས་པ་སུ་མཁས། བཙུན་པ་སུ་བཙུན། བཟང་བ་སུ་
བཟང་། སེམས་ཅན་ལ་སྙིང་རྗེ་སུ་ཆེ། བཅུ་གཅིག་ཞལ་གྱི་གྲུབ་པ་
སུས་ཐོབ། ཅེས་དྲི་ཞིང་ཕྱིན་པ་ན། ཁ་ཅིག་ན་རེ། ཁྱོད་འདོད་པ་
ཆེན་པོ་སྣང་སྟེ་དེ་རྣམས་ཐམས་ཅད་ཚང་བའི་བླ་མ་རང་དཀོན་
ཟེར། ཁ་ཅིག་ན་རེ། ཁྱེད་སེམས་བསྐྱེད་བཟང་པོར་འདུག བླ་མ་
གས 
ཅན་མསབ་
དེ་འདྲ་དགོས་ན་བླ་མ་པཎྜི་ཏ་ཟླ་བ་གཞོན ་ནུ་དང་། དཔལ་ཡེ་ཤེས་
མ་ -
མབཟང་པོ་གཉིས་ལ་ཡོན་ཏན་དེ་དག་ཚང་ཞིང་ཁྱད་པར་སྤྱན་རས་
གཟིགས་ཞལ་བཅུ་གཅིག་པའི་གྲུབ་པ་ཐོབ་པ་ཡིན་ཟེར། དེར་པེ་ཉ་
ཡ་ས་ས་ལམ་
པས་དེ་སྐད་བྱ་བའི་བླ་མ་དེ་གཉིས་གང་ན་བཞུགས་བདག་ལ་ཅིས་
ཀྱང་བསྟན་པར་ཞུ་བྱས་པས། མི་གཅིག་ན་རེ། བླ་མ་ཁོང་གཉིས་ནི་
རྫུ་འཕྲུལ་ཐོབ་པ་ཡིན་པས། རེས་འགའ་རི་བོ་པོ་ཏ་ལའི་རྩེ་མོར་
ས---
 འཕགས་པ་སྤྱན་རས་གཟིགས་ལས་ཆོས་ཉན་དུ་འགྲོ། རེས་འགའ་

རྒྱ་གར་གྱི་ཡུལ་གྲུ་རྣམས་སུ་སེམས་ཅན་གྱི་དོན་མཛད་པས་གནས་ལ་
ངེས་པ་མེད། ལས་དང་སྨོན་ལམ་དག་པ་རྣམས་ནི་གར་ཡང་
འོན་ཀྱང་མགྲོན་བུ་ཟད་པའི་གཙུག་ལག་ཁང་དུ་པཎྜི་ཏ་
མཇལ། 
གཉིས་ཕལ་ཆེར་བཞུགས་པ་ལགས། ཟླ་བ་འདིའི་ཚེས་བརྒྱད་ལ་ཁ་
སཔ་ཎིའི་དུས་མཆོད་ཀྱི་ཚོགས་དཔོན་ལ་འབྱོན་པས་ཁྱོད་དེར་མཇལ་
དུ་སོང་ཟེར།དེར་པཎྜི་ཏ་ཤིན་ཏུ་མཉེས་ཏེ་ས་ག་ཟླ་བའི་ཚེས་བརྒྱད་ལ་
པཎྜི་ཏ་རྣམ་གཉིས་མཇལ་ཏེ་གསེར་རྣམས་ཕུལ་ཞིང་ལོ་རྒྱུས་གསོལ་
བས། དགྱེས་བཞིན་རྗེས་སུ་བཟུང་སྟེ་བསྙེན་པར་རྫོགས་པར་
མཛད། ཞལ་བཅུ་གཅིག་པའི་སྒྲུབ་ཐབས་ཞུས་པས། བྱིན་རླབས་
རབ་ཏུ་ཆེ་ཞིང་སེམས་ཅན་ལ་ཕན་པའི་ཆོས་ཟབ་མོ་འདི་ཡིན་གསུངས་
འཕགས་པ་སྤྱན་རས་གཟིགས་དབང་ཕྱུག་ཞལ་བཅུ་གཅིག་
ནས། 
པའི་དབང་བསྐུར། རྒྱུད་བཤད། བསྐྱེད་རྫོགས་ཀྱི་ཁྲིད་གནང་
ལོ་ལྔར་འཚོ་བ་བསོད་སྙོམས་ལ་བརྟེན་ནས་སྒྲུབ་པ་རྩེ་གཅིག་
ནས། 
ཏུ་མཛད་པས། འཕགས་པ་སྤྱན་རས་གཟིགས་དབང་ཕྱུག་ཞལ་བཅུ་
གཅིག་པ་ཕྱག་སྟོང་སྤྱན་སྟོང་གིས་གཙོ་མཛད་པའི་སངས་རྒྱས་བྱང་
སེམས་བསམ་གྱིས་མི་ཁྱབ་པའི་ཞལ་གཟིགས་ཤིང་ཕྱག་རྒྱ་ཆེན་པོ་
མཆོག་གི་དངོས་གྲུབ་ཐོབ་བོ། །དེ་ནས་བླ་མ་པཎྜི་ཏ་རྣམ་གཉིས་ཀྱི་

ཞལ་ནས། རིགས་ཀྱི་བུ། ཁྱོད་ཀྱིས་བྱ་བ་ཆེན་པོ་བྱས་པས་སེམས་
ཅན་གྱི་དོན་ལ་དགོངས་ནས། དུས་གསུམ་གྱི་དེ་བཞིན་གཤེགས་པ་
ཐམས་ཅད་ཀྱི་ཕྲིན་ལས་མ་ལུས་པ་འདུས་པའི་བདག་ཉིད་ཞལ་བཅུ་
གཅིག་པའི་སྒྲུབ་ཐབས་འདི་ཁྱོད་ཀྱིས་སྟོན་ལ་སེམས་ཅན་གྱི་དོན་
མཛོད་ཅིག་ཅེས་རྗེས་སུ་གནང་བར་མཛད་དོ། །དེ་ནས་པཎྜི་ཏ་པེ་ཉ་
པས་སླར་བལ་པོར་བྱོན་པའི་ལམ་དུ་ཆུ་ཆེན་པོ་ཞིག་གི་རྩར་བྱོན་པའི་
ཚེ་གྲུ་པ་མ་སླེབས་པའི་བར་དུ་བྱམས་པ་བསྒོམས་ནས་ཅུང་ཟད་
། ལུས་
བཞུགས་པའི་ཚེ་ཆུ་དེ་ལ་གནས་པའི་ཀླུ་སྟོབས་ཀྱི་རྒྱུ་བྱ་བས
མངོན་སུམ་བསྟན་ནས་ངའི་ཟམ་པའི་སྟེང་དུ་འབྱོན་པར་ཞུ་ཟེར་ནས་ཀླུ་
དེ་སྦྲུལ་ཆེན་པོ་ཞིག་བྱས་ནས་ཆུ་དེའི་ཁ་ན་ཟམ་པ་བཙུགས་པའི་སྟེང་
དེ་ནས་ཀླུ་དེས་ཆོས་ཞུས་ནས་བཀའ་སྲུང་དུ་ཁས་
དུ་བྱོན། 
ཁྱེད་བལ་པོར་མ་སླེབས་བར་དུ་ངས་བར་ཆད་བསྲུང་ངོ་
བླངས། 
ཞེས་ཟེར་རོ། །དེ་ལྟར་རྒྱ་གར་དང་བལ་ཡུལ་ཐམས་ཅད་དུ་གྲུབ་
པའི་རྟགས་དང་རྫུ་འཕྲུལ་མང་པོ་བསྟན་ནས་སེམས་ཅན་གྱི་དོན་མཛད་
དོ། །དེ་ནི་པེ་ཉ་པའི་ལོ་རྒྱུས་སོ།། །།དེས་བྱང་ཆུབ་སེམས་དཔའ་ཟླ་
བ་རྒྱལ་མཚན་ལ་གནང་བ་ཡིན་ཏེ། ༈ དེ་ཡང་། ཚོགས་གཉིས་
ཟླ་བའི་དཀྱིལ་འཁོར་རབ་རྒྱས་ཤིང་། །སྒྲིབ་གཉིས་གཡུལ་ལས་
བ

རྒྱལ་བའི་རྒྱལ་མཚན་ཅན། །ཐུགས་རྗེ་ཆེན་པོ་དགེ་སློང་ཚུལ་བསྟན་
པ། །བྱང་ཆུབ་སེམས་དཔའི་ཞབས་ལ་ཕྱག་འཚལ་ལོ། །ཞེས་པ་
སྟེ། དེའང་འཕགས་པ་སྤྱན་རས་གཟིགས་ཉིད་གདུལ་བྱའི་དོན་དུ་
མིའི་གཟུགས་སུ་སྤྲུལ་པའི་སྐྱེས་བུ་ཆེན་པོ་འདི་ཉིད་ཀྱི་སྐུ་ཆེ་བའི་ཡོན་
ཏན་ནི། བདག་ཅག་སོ་སོའི་སྐྱེ་བོས་བརྗོད་ནུས་པའི་ཡུལ་མིན་ཡང་
གདུལ་བྱ་དད་གུས་བསྐྱེད་ཕྱིར་འཕགས་པ་དངོས་ཀྱི་སྤྲུལ་པ་ཡིན་པའི་
གཏན་ཚིགས་ཅུང་ཟད་བརྗོད་ན། བྱང་ཆུབ་སེམས་དཔའ་འདི་ཉིད་
རི་ཁ་བ་ཅན་གྱི་ལྗོངས་སུ་སྐུ་འཁྲུངས་ཤིང་། རིང་ནས་སྐྱོན་དག་ཡོན་
ཏན་ཀུན་རྫོགས་ཀྱི་ངོ་བོར་བཞུགས་ཀྱང་རྗེས་འཇུག་ཡིད་ཆེས་པའི་
ཕྱིར་དུ་དགེ་བའི་བཤེས་གཉེན་དུ་མ་བསྟེན་ཅིང་། ཁྱད་པར་བལ་པོའི་
པཎྜི་ཏ་པེ་ཉ་པ་ལས་ཇོ་བོ་བཅུ་གཅིག་ཞལ་གྱི་དབང་བསྐུར
། རྒྱུད་
བཤད། ཁྲིད་སོགས་གསན་པའི་ཚུལ་བསྟན་ཅིང་། དེ་ནས་བལ་
ཡུལ་དུ་བཞུགས་པའི་སྐབས་ཤིག བལ་ཡུལ་དུ་ནང་པའི་ལྷ་ཁང་བི་
ཧཱ་ར་བྱ་བར། བདེ་མཆོག་ལྷ་བཅུ་གསུམ་པའི་ལྡེར་སྐུ་སོགས་གསང་
སྔགས་ཀྱི་ལྷ་མང་པོ་བཞུགས་པ་ཞིག་ཡོད་པས། ལྷ་ཁང་དེའི་བདག་
པོ་བླ་མ་ཧ་དུ་བྱ་བའི་རྣལ་འབྱོར་པ་བྱིན་རླབས་ཅན་ཞིག་ཡོད་པ་དེས་
ཚེས་བཅུའི་ཚོགས་མཆོད་མཛད་པའི་ཚེ་མཁའ་འགྲོ་མ་མང་པོ་འདུས་

པ་ལ་རྣལ་འབྱོར་པ་དེས་ཌཱ་ཀི་མ་ཁྱེད་རྣམས་གང་ནས་བྱོན་དྲིས་
པས། མཁའ་འགྲོ་མ་དེ་རྣམས་ན་རེ། ངེད་རྣམས་ཨོ་རྒྱན་གྱི་ཡུལ་
གྱི་མཁའ་འགྲོ་མ་ཡིན། རྒྱ་གར་ཤར་ཕྱོགས་ལི་ཁ་ར་ཤིང་འཕེལ་བྱ་
བ་ན་ཇོ་བོ་སྤྱན་རས་གཟིགས་ཞལ་བཅུ་གཅིག་པ་བཞུགས། དེའི་ཕར་
ཁར་ཤིང་འདམ་བུ་རྒྱུ་བའི་ཚལ་བྱ་བར་ཐུགས་རྗེ་ཆེན་པོ་ཡི་གེ་དྲུག་པ་
བཞུགས། དེའི་སྤྲུལ་པ་བྱང་སེམས་ཟླ་བ་རྒྱལ་མཚན་བྱ་བ་ཡོད་
པས། ད་ལྟ་དེའི་དྲུང་ནས་འོང་བ་ཡིན་ཟེར་བ་ལ་རྣལ་འབྱོར་པ་དེས་
དེ་སྐད་བྱ་བའི་བྱང་ཆུབ་སེམས་དཔའ་དེ་སུ་ཡིན། ད་ལྟ་གང་དུ་
བཞུགས་བྱས་པས། དེ་བོད་དུ་སྐུ་འཁྲུངས་པ་ཞིག་ཡིན་ད་ལྟ་ཐང་
ཆུང་ན་བཞུགས་ཡོད་ཟེར། དེར་ནངས་པར་ཉེ་གནས་ཤིག་བལྟར་
བཏང་བས་རྙེད་དེ། རྣལ་འབྱོར་པ་དེ་ཤིན་ཏུ་དད་ནས་བྱང་སེམས་ཟླ་
བ་རྒྱལ་མཚན་དཔོན་སློབ་རྣམས་གདན་དྲངས་ཏེ་བསྙེན་བཀུར་རྒྱ་ཆེན་
པོ་བྱས་ཏེ་ཐུགས་རྗེ་ཆེན་པོའི་ཆོས་སྐོར་རྣམས་ཞུས། བྱང་སེམས་
པས་ཀྱང་རྣལ་འབྱོར་པ་དེ་ལས་བདེ་མཆོག་སོགས་ཆོས་མང་དུ་
གསན། ཡང་ཨམ་ལོ་ཙཱ་བ་བྱ་བས། སྐྱིད་གྲོང་མང་ཡུལ་དུ་སྤྱན་
རས་གཟིགས་རང་བྱོན་ལ་སྐོར་བ་བྱེད་ཅིང་རྩེ་གཅིག་ཏུ་གསོལ་བ་
བཏབ་པའི་ཚེ་ཐང་ཆད་ནས། ངལ་བསོས་པ་ན་གཉིད་དུ་སོང་བའི་

རྨི་ལམ་དུ་ཇོ་བོ་སྤྱན་རས་གཟིགས་ཀྱི་ཞལ་ནས། ཁྱོད་ང་ལ་མོས་ན་
བྱང་སེམས་ཟླ་བ་རྒྱལ་མཚན་ལ་དད་པ་གྱིས་དང་ང་དང་ཁྱད་མེད་
ཅེས་ལུང་བསྟན་པ་རྨིས། དེ་གོང་དུ་བྱང་སེམས་པ་མཇལ་དུས་ཨ་
རུ་ར་རེ ་ཙམ་ཕྱག་རྟེན་དུ་ཕུལ་ཞིང༌། སྐུ་བཙུན་པོ་བཟང་པོ་
ཡིན། ཆོས་རང་དེ་ཙམ་མི་ཤེས་ཟེར་ཞིང་ཞེ་བརྙས་མཛད་པ་ཡིན་
ཡང་། དེ་ཕྱིན་ནས་ཤིན་ཏུ་གུས་ཏེ་བྱང་སེམས་པས་སྐུ་ཁྲུས་མཛད་
པའི་ཆུ་སོགས་ཀྱང་འཐུང་ཞིང་མོས་གུས་དང་ཞབས་ཏོག་དཔག་ཏུ་
མེད་པ་མཛད། ཐང་སྐུ་ཞིག་ལ་ཐུགས་རྗེ་ཆེན་པོའི་སྐུ་བརྒྱ་རྩ་བརྒྱད་
ཡོད་པ་ཞིག་བཞེངས་པས་རབ་གནས་ཀྱང་ཞུས། དེ་ཕྱིན་ཆད་སྐྱིད་
སྡུག་ཅི་བྱུང་ཡང་ཐུགས་རྗེ་ཆེན་པོ་ཁོང་ལ་གསོལ་བ་བཏབ་པས་ཕྱིས་
སྤྱན་རས་གཟིགས་ཀྱི་ཞལ་མཇལ་ནས་གྲུབ་པ་ཐོབ་བོ། །ཡང་དིང་རི་
ལྕགས་དགོན་བྱ་བ་ཞིག་གིས་ལོ་ཉི་ཤུ་རྩ་ལྔའི་རིང་ལ་སྤྱན་རས་
གཟིགས་དོན་ཞགས་ལྷ་ལྔའི་སྒྲུབ་པ་བྱས་པས། ནུབ་ཅིག་རྨི་ལམ་
ན། སང་ཉིན་ཐུགས་རྗེ་ཆེན་པོའི་སྤྲུལ་པ་བྱང་སེམས་ཟླ་བ་རྒྱལ་
མཚན་ཁྱོད་ཀྱི་གནས་དང་ཉེ་བའི་ས་ཕྱོགས་ཤིག་ན་འབྱོན་པར་ཡོད་
པས་ཁྱོད་ཀྱིས་དེ་ལ་དད་པ་གྱིས་ཤིག་ཟེར་བ་རྨིས་པས། ཕྱི་ནངས་
ཉེ་གནས་ལ་རང་རེའི་གནས་འདིའི་ཉེ་སྐོར་ན་བྱང་སེམས་ཟླ་བ་རྒྱལ་

 མཚན་པ་བྱོན་ཟེར་བ་ཐོས་པས་དྲིས་ཤིག་གསུངས་པ་ལྟར་དྲིས་
པས། ཚེ་མདའ་གནས་སུ་མངའ་རིས་ཇོ་བསྟན་བྱ་བས་སྤྱན་དྲངས་
ནས་བཞུགས་ཟེར་བ་ཐོས་ཏེ་དེ་ལྟར་ཞུས་པས། འོ་ལེགས་གསུངས་
ནས་ཉེ་གནས་ཤིག་བྱང་སེམས་པ་གདན་འདྲེན་དུ་བཏང་ངོ་། དེར་ཉེ་
གནས་དེས་ཀྱང་བྱང་སེམས་པའི་དྲུང་དུ་སོང་སྟེ། བདག་ཅག་གི་བླ་
མ་ལོ་ཉི་ཤུ་རྩ་ལྔ་སྒྲུབ་པ་མཛད་པ་ཞིག་ཡོད ་པས་དྲུང་ནས་མཇལ་སྤྲོ་
བས་བདག་གདན་འདྲེན་དུ་བཏང་བས་འབྱོན་པར་འཚལ་ཞུས་
པས། བྱང་སེམས་པའི་ཞལ་ནས་དེ་ལྟ་བུའི་སྒྲུབ་པ་པོ་སྐུ་ཁམས་
ལྡོག་ཉེན་ཡོད་པས་ནངས་པར་འཕྲད་ཀྱི་ གསུངས། དེའི་ཕྱི་ནངས་
ཁོང་རང་མཚམས་ལས་ཧར་འདོན་མཛད་ནས་རས་ཕྲུག་ཅིག་ཁྱེར་ཏེ་
བྱང་སེམས་པ་བསུ་བ་མི་རྣམས་ཀྱིས་མཐོང་ནས། ཞལ་ལྟ་མི་མང་
དུ་འཚོགས་པ་རྣམས་བྱང་སེམས་པས་གཟིགས་ནས་འདི་རྣམས་ཅི་ལ་
འདུས་པ་ཡིན་གསུངས། ཉེ་གནས་ཀྱིས་བླ་མ་འདི་སྒྲུབ་པ་ཡུན་རིང་
བས་སྐྱེ་བོ་རྣམས་ཀྱིས་ཞལ་མ་འཇལ་བས་དེ་རིང་མཚམས་བཏོན་ཏེ་
བྱོན་པའི་ཞལ་བལྟ་བ་ལ་འཚོགས་པ་ལགས་ཞུས་པས། བྱང་སེམས་
པའི་ཞལ་ནས་ངོ་མཚར་ཆེ་གསུངས། དེ་ནས་བྱང་སེམས་པ་ནང་དུ་
བྱོན་ཏེ་གསུང་གླེང་ཞིབ་རྒྱས་མཛད་པའི་མཐར་ལྕགས་དགོན་ན་

རེ། བདག་གིས་ལོ་ཉི་ཤུ་རྩ་ལྔ་ལ་དོན་ཞགས་ཀྱི་སྒྲུབ་པ་བྱས་པས་
རྟགས་གཞན་ཅི་ཡང་མ་བྱུང་ཞིང་། རྨི་ལམ་དུ་པོ་ཏ་ལར་ཕྱིན་པས་
གཞལ་ཡས་ཁང་སྒོ་མ་ཕྱེ་བ་རྨིས་པས་དེ་ཅི་ལགས་ཞུས་པས། སྒོ་
མཐའ་ཡས་པའི་གཟུངས་མང་དུ་ཐོན་གསུངས། གཟུངས་དེ་དྲུང་ན་
བཞུགས་སམ་ཞུས་པས། ལྟོ་ཕྱེ་ན་བདག་གི་སློབ་མ་ཞིག་ལ་ཡོད་
གསུངས། དེ་ནས་རྗེས་སུ་ཞང་བཙུན་བསོད་ནམས་འབར་བྱ་བ་ལས་
ས་
དཔེ་གཡར་ཏེ་དཔེ་བཅད། ཡི་དམ་ལ་ལུང་ཞུས་ནས་མང་དུ་བཏོན་
པས། རྨི་ལམ་དུ་པོ་ཏ་ལར་ཕྱིན་པས་གཞལ་ཡས་ཁང་སྒོ་ཕྱེ་བ་
རྨིས། དེ་ནས་ཇོ་བོ་ཕྱག་སྟོང་སྤྱན་སྟོང་ལ་དོན་ཡོད་ཞགས་པ་ལྷ་ལྔས་
བསྐོར་བའི་ཞལ་གཟིགས་ཏེ་མཆོག་གི་དངོས་གྲུབ་ཐོབ་བོ། །དེས་ན་
ཐུགས་རྗེ་ཆེན་པོ་སྒྲུབ་པ་རྣམས་ཀྱིས་སྒོ་མཐའ་ཡས་པའི་གཟུངས་
འདོན་པ་གལ་ཆེ་གསུངས། ཡང་རྨ་བྱུང་བ་ཡེ་ཤེས་བྱ་བ་ལྷ་མོ་རེ་མ་
ཏི་གྲུབ་པ་ཞིག་ཡོད་པས། ཁོང་བྱང་སེམས་ཟླ་བ་རྒྱལ་མཚན་མཇལ་
དུ་འགྲོ་ཁར། གཏོར་མ་ཞིག་བཏང་ནས་ལྷ་མོར་ཕྲག་དོག་མ་བྱེད་
ཅེས་བཀའ་བསྒོས་པས། དེ་ནུབ་རྨི་ལམ་དུ་ལྷ་མོའི་ཞལ་
ནས། ཁྱེད་ཐུགས་རྗེ་ཆེན་པོ་ཅན་དུ་འགྲོ་བ་ལ་མི་དགའ་བ་མེད་ཀྱི་
མྱུར་དུ་བསྐོར་ལ་ཤོག་ལམ་དུ་འཇིགས་པ་མི་ཡོང་བ་ངས་བྱ་ཡི་

ཟེར། དེར་ཁོང་གིས་ཐུགས་རྗེ་ཆེན་པོ་ཅན་དུ་འགྲོ་བར་མི་ནུས་ཟླ་བ་
རྒྱལ་མཚན་གྱི་རྩར་འགྲོ་བ་ཡིན་བྱས་པས། ལྷ་མོའི་ཞལ་ནས་དེ་ཀ་
ཐུགས་རྗེ་ཆེན་པོ་ཡིན་མོད་ཟེར། དེ་ལྟ་བས་ན་བྱང་སེམས་ཟླ་བ་རྒྱལ་
མཚན་ནི་ཐུགས་རྗེ་ཆེན་པོ་དངོས་ཡིན་པས། བརྒྱུད་ཐག་དང་སྒྲུབ་
ཐག་ཉེ་བར་ཤེས་པར་བྱའོ། །ཡང་བྱང་སེམས་ཟླ་བ་རྒྱལ་མཚན་
གྱིས་སྐྱིད་གྲོང་ཇོ་བོའི་དྲུང་དུ་རྩེ་གཅིག་ཏུ་གསོལ་བ་བཏབ་ནས་
བཞུགས་པས། ཇོ་བོའི་ཞལ་ནས། བྱས་པ་མེད་པར་ཡུས་མ་ཆེ་
གསུངས། འོ་ན་ཇི་ལྟར་བགྱི་ཞུས་པས། ལོང་བ་བརྒྱ་ལ་མིག་
བྱིན། གཙུག་ལག་ཁང་བརྒྱ་རྩིགས། དགེ་སློང་བརྒྱ་ལ་འཚོ་བ་
དྲོངས། ལམ་འཕྲང་བརྒྱ་བཅོས་གསུངས། དེ་ཙམ་མི་འགྲུབ་ཞུས་
པས། ཕྱག་སྟོང་སྤྱན་སྟོང་ལ་གསོལ་བ་ཐོབ་དང་། དེ་བས་ལྷག་པ་
རྣམ་པ་ཐམས་ཅད་མཁྱེན་པ་སངས་རྒྱས་ཀྱི་གོ་འཕང་ཡང་འཐོབ་པར་
འགྱུར་རོ་གསུངས། དེ་ནས་བྱང་ཆུབ་སེམས་དཔས། དེ་བསྒྲུབ་
པའི་ཕྱིར་དགེ་སློང་བཞི་སྡེ་རེ་ཁྲིད་ནས་བསོད་སྙོམས་མཛད་
པས། ལྷོ་རྒྱུད་འོམ་ལ་ཞེས་བྱ་བའི་གྲོང་ཞིག་ན་བསོད་སྙོམས་ལ་
བྱོན་པས། བུད་མེད་ཅིག་གིས་ཡུད་ཙམ་བལྟས་ནས། དགེ་སློང་
རྣམ་པ་ཡུད་ཙམ་བཞུགས་འཚལ་ཟེར་ནས་ནང་དུ་སོང་སྟེ། བུད་མེད་

ལོ་ནད་མ་ཞིག་ཡོད་པ་ལ་སྨྲས་པ། སྒོ་དྲུང་འདི་ན་དགེ་སློང་བཟང་པོ་
ཞིག་བཞུགས་འདུག་པས། ནང་དུ་གདན་དྲངས་ཏེ་བསྙེན་བཀུར་
བྱས་ཏེ་གཏོར་མ་ཞིག་ཞུས་ན་ཁྱོད་ཀྱི་ནད་འདི་ལ་ཕན་པར་མི་འགྱུར་
རམ། སྨྲས་པས། བུད་མེད་ནད་མ་དེས་ཀྱང་ཕན་དུ་རེ་ནས་དེ་
བཞིན་གྱིས་ཤིག་ཟེར་ནས། བྱང་ཆུབ་སེམས་དཔའ་དཔོན་སློབ་
རྣམས་ནང་དུ་གདན་དྲངས་ཏེ་འཚོ་བ་དྲངས་ཤིང་། གཏོར་མ་ཞུས་
པས། གཏོར་མ་དང་བསྔོ་བ་མཛད། དེ་ནས་བྱིན་རླབས་ཤིག་ཞུ་
ཟེར་བས། བུད་མེད་སྐྲ་ཟིང་བ་མིག་གྱེན་ལ་ལྡོག་མི་ཤེས་པ་ཞིག་
མལ་སར་ཉལ་འདུག་པ་ལ་བྱིན་རླབས་མཛད་ནས་ཁྱོད་ཀྱི་ན་ཚ་འདི་
སྔོན་ལས་མི་དགེ་བ་བྱས་པའི་ལས་ཀྱི་རྣམ་སྨིན་ཡིན་པས། བཟོད་པ་
དང་། བྱམས་སྙིང་རྗེ། བྱང་ཆུབ་ཀྱི་སེམས་རིན་པོ་ཆེ་སྒོམས་ཤིག་
དང་ལས་ངན་འཛད་པ་ཡིན་ནོ་གསུངས་ཤིང་ཆོས་བཤད་མཛོད་
པས། མོ་དད་པ་སྐྱེས་ནས་གདོང་མཆི་མས་གང་བཞིན་འདི་སྐད་
ཟེར། བླ་མ་རིན་པོ་ཆེ། བདག་གི་སྔོན་གྱི་ལས་ངན་མ་ཟད་
པར། ཚེ་འདི་རང་ལ་སྡིག་པ་དཔག་ཏུ་མེད་པ་ཞིག་བྱས་ཡོད་
པས། སྡིག་བཤགས་ཤིག་ཐུགས་ལ་འདོགས་པར་ཞུ་ཟེར་བ་
ལ། བྱང་སེམས་པའི་ཞལ་ནས། སྡིག་པ་གང་བྱས་ཐམས་ཅད་
58

མངོན་སུམ་དུ་བཤགས་པ་གྱིས་དང་འདག་པ་ཡིན་གསུངས་
པས། བུད་མེད་དེ་ན་རེ། བླ་མ་རིན་པོ་ཆེ། བདག་གི་ཡུལ་ནི་སྐྱིད་
གྲོང་ཡིན། ཚོང་དཔོན་ལོངས་སྤྱོད་ཆེན་པོ་ཡོད་པ་ཞིག་གི་ཆུང་མ་
བྱས་པས་བུ་ལོ་བདུན་ལོན་པ་ཞིག་ཡོད་པའི་མཚམས་སུ། ཚོང་
དཔོན་དེ་དཔོན་གཡོག་བརྒྱད་བལ་ཡུལ་དུ་ཚོང་ལ་སོང་ནས་ལོ་
གསུམ་གྱི་བར་ཕྱིར་འཁོར་མ་བྱུང་བས། དེའི་ཤུལ་དུ་བདག་བྱད་
བཞིན་མཛེས་པས་གཞན་དབང་དུ་སོང་ནས་སྐྱེས་པ་གཞན་ཞིག་དང་
འགྲོགས་པས་བུ་ཞིག་སྐྱེས་པ་དེ་བསད། ལོངས་སྤྱོད་རྣམས་ཀྱང་
ཕྱེད་མེད་པར་སོང་བས། ཚོང་དཔོན་གྱི་བུ་དེ་ན་རེ། ངའི་ཕ་དེ་འོང་
ཙ་ན་ཨ་མ་ཁྱེད་ལ་ཅི་འདྲ་ཞིག་ཡོང་བལྟའོ་ཟེར་བ་ལ། ངས་ཅི་བྱས་
ཞེས་སྨྲས་ནས་རྡོག་ཐོ་ཞིག་བརྒྱབ་པས། མཆིན་ཁར་ཕོག་ནས་ཁ་
ནས་ཁྲག་སྐྱུགས་ཏེ་ཤིའོ། །དེར་ངའི་བུ་ལ་གཟའ་གདོང་ཐུག་ཅིག་
བྱུང་ནས་ཤི་ཞེས་ཟོལ་དུ་བྱས། དེ་ལྟར་བྱས་པ་བླ་མཆོད་གཅིག་ལ་
རྒྱུས་ཡོད་པས་འདིས་བཤད་ཡོང་སྙམ་ནས་དུག་བླུད་པས་བླ་མཆོད་
ཀྱང་གུམ་མོ། །དེ་ནས་ཚོང་དཔོན་གཡོག་བརྒྱད་ནོར་མང་པོ་དང་
བཅས་ཏེ་སླེབས་པ་ལ། བདག་ཆུ་ལེན་དུ་སོང་བའི་ཤུལ་དུ་གཡོག་
མོ་ཞིག་གིས་བདག་གིས་བྱས་པ་ཐམས་ཅད་ཚོང་དཔོན་ལ་བཤད་
59

པས། ཚོང་དཔོན་ན་རེ། དེ་ལྟར་དོ་ནུབ་མ་རིག་པ་ལྟར་
བགྱིས། ནངས་པར་ཁོ་བོས་མོའི་མིག་གཉིས་པོ་དེ་བཏོན་ནས་བཞག་
གོ །ཞེས་སྨྲ་བ་བདག་གིས་ཕག་ཉན་བྱས་པས་ཐོས་ཏེ། དེ་ལ་
འཇིགས་ནས་དེའི་ནུབ་མོ་ཆང་ལ་དུག་སྦྱར་ནས་ཚོང་པ་དཔོན་གཡོག་
བརྒྱད། ཁྱིམ་མཚེས་སྐྱེས་པ་གཉིས། གཡོག་གཉིས་ཏེ་བཅུ་གཉིས་
ལ་བླུད་པས། ཞག་གསུམ་གྱི་ནང་ན་གཅིག་ཀྱང་མ་ལུས་པར་
ཤིའོ། །དེའི་ལེ་ལན་ཕ་མིང་ལ་བདས་པས་ཕ་མིང་ཐམས་ཅད་ཕུང་དུ་
བཅུག ང་རང་གིས་ནོར་ཁྱད་པར་ཅན་མང་པོ་ཁྱེར་ཏེ་མཚན་མོ་ལྷོ་
བལ་ལ་བྲོས་ནས་འོང་། གཞན་ཡང་གཡོ་སྒྱུ། ཟོལ་ཟོག བྲེ་
ལོག སྲང་ལོག་ལ་སོགས་པ་མང་དུ་བྱས་པས་ཐུགས་རྗེས་གཟུང་
འཚལ། ད་སྡིག་པ་འདི་འདག་ཐབས་ཤིག་ཐུགས་ལ་འདོགས་པར་
ཞུ་ཟེར་ཤིང་མིག་མཆི་མ་ཕྲལ་ཕྲལ་འདུག་པ་ལ། དེར་བྱང་ཆུབ་
སེམས་དཔའ་ཟླ་བ་རྒྱལ་མཚན་གྱི་ཐུགས་ལ་བུད་མེད་ཀྱི་ལུས་ཀྱིས་
འདི་ལྟ་བུའི་སྡིག་པ་ཆེན་པོ་གསོག་པ་སྙམ་དུ་དགོངས་ནས་སྤྱན་ཆབ་
མང་དུ་བྱོན། ག་རེ། བདག་གིས་ཆོས་འདི་ཙམ་ཞིག་ཤེས་པ་ལ་ཅི་
ལྟ་བུ་ཞིག་བྱས་ན་སྡིག་པ་འདག་པར་འགྱུར་སྙམ་དུ་དགོངས་
ནས། འཕགས་པ་ཞལ་བཅུ་གཅིག་པས་དབུ་སྙུང་བཞེས་ཏེ། སྤྱང་

གནས་ཚར་གཅིག་བྱས་པས་ཀྱང་ངན་སོང་དུ་མི་འགྲོ་བར་ཞལ་གྱིས་
བཞེས་པ་ཡིན་པས་དེ་བས་ན་འདིའི་ལུང་འབོགས་དགོས་དགོངས་
ནས། ད་ཁྱོད་ཀྱི་སྡིག་པ་སྦྱང་བར་བྱེད་པ་ལ་ཞལ་བཅུ་གཅིག་པའི་
སྨྱུང་གནས་འདི་བས་ལྷག་པ་མེད་པས། ཁྱོད་ནད་འདི་ལས་གྲོལ་
ནས་སྨྱུང་གནས་ཚར་བརྒྱད་བྱེད་ནུས་སམ་གསུངས་པས། དེས་ཀྱང་
ནུས་པར་ཁས་བླངས་ནས་བཀའ་ལུང་གནང་། དེ་ནས་བུད་མེད་
དེའང་བྱང་ཆུབ་སེམས་དཔའི་ཐུགས་རྗེས་ནད་ལས་གྲོལ་ནས། ས་
ག་ཟླ་བ་ལ་སྨྱུང་གནས་བྱས་ཏེ། སྨྱུང་གནས་གཅིག་གི་ཉིན་པར་ཁ་
སྐོམ་དྲགས་པས་དགོང་མོ་ཆང་འཐུང་བར་ཤོར། ཡང་དེའི་ཕྱི་ཉིན་
སྔོན་འགྲོ་བསྙེན་གནས་བྱས་ཏེ་སྨྱུང་བར་གནས་པ་ན་དགོང་མོ་ལྟོགས་
དྲགས་པས་ལྷ་བཤོས་བཞི་ཕུལ་ཡོད་པ་ལས་གཉིས་བླངས་ཏེ་ཟོས་
ནས་དགོང་ལྟོ་ཤོར། སྨྱུང་གནས་གཙང་མ་མ་ཐུབ། སྨྱུང་གནས་
ཧྲིལ་པོ་གཉིས་དང་། གདན་གཅིག་ལ་གནས་པའི་བསྙེན་གནས་དག་
པོ་དྲུག་དང༌། བརྒྱད་ཚར་ནས་ཇི་ཞིག་ན་མོའང་ཚེའི་དུས་བྱས་
སོ། །དེ་ནས་བྱང་སེམས་ཟླ་བ་རྒྱལ་མཚན་སྐུ་བསོད་སྐྱེས་ནས་འགྲོ་
དོན་དཔག་ཏུ་མེད་པ་བྱུང་། ལྷ་ཁང་རྙིང་པ་གསོ་བ་དང་། གསར་
པ་བཞེང་པ་ལ་སོགས་པ་བརྒྱ་ལས་ལྷག་པ་གྲུབ། མི་གསོད་པ་དང་
6

མིག་འབྲུ་བར་ངེས་པའི་མིའང་སུམ་བརྒྱ་ལྷག་ཙམ་བསླུས། དགེ་
། ལམ་
སློང་སྟོང་དང་ཉིས་བརྒྱ་ཙམ་རེའི་འཚོ་བ་འཕྲོད་པ་བྱུང་
འཕྲང་བརྒྱ་རྩ་བརྒྱད་ལས་ལྷག་ཙམ་གསོ་བ་དང་། ཆོས་ཀྱི་སྦྱིན་པ་
རླབས་པོ་ཆེ་མཛད་དོ། །དུས་རེ་ཞིག་ན་གཙང་སྟོད་ན་རབ་བྱུང་དང་
སྐྱེ་བོ་རྣམས་ཀྱིས་ཆོས་ཉན་གྱི་ཁྲོམ་ཆེན་པོ་འཚོགས་པ་ལ་སེམས་
བསྐྱེད་ཅིག་གསུངས་པའི་སར། མི་ཐམས་ཅད་ཀྱི་མཐོང་སར་རླུང་
འཚུབ་ཆེན་པོ་ཞིག་གི་ནང་ནས་མི་ནག་པོ་མདུང་ཙམ་ཞིག་བྱུང་
བྱང་ཆུབ་སེམས་དཔའ་ལ་ཕྱག་འཚལ་བ་ལན་གསུམ་ནས་
ནས། 
ཁྱེད་ཐུགས་རྗེ་ཆེན་པོའི་གྲུབ་ཐོབ་ཡིན་ཟེར་བས་ང་ལ་གྲུབ་རྟགས་ཤིག་
སྟོན་དང་། ངས་ཁྱེད་ཀྱི་བཀའ་སྲུང་བགྱིའོ། །ཟེར་བ་ལ། བྱང་
ཆུབ་སེམས་དཔས་ཁྱོད་སུ་ཡིན་གསུངས་པས། དེ་ན་རེ། ང་ཡི་
མིང་ནི་མང་བ་སྟེ། ། རྒྱ་གར་ཡུལ་གྱི་ས་ཕྱོགས་སུ། །གནོད་སྦྱིན་
རྒྱལ་པོ་ཙིའུ་དམར་ཞེས། །བོད་ཡུལ་དབུས་ཀྱི་ས་ཕྱོགས་སུ། །
སློབ་དཔོན་པདྨ་རྒྱལ་པོ་ཡིས། །བདག་ལ་གསང་བའི་མཚན་
བཏགས་པ། །ཀུན་ཁྱབ་རྡོ་རྗེ་དྲག་པོ་རྩལ། །བོན་པོ་རྣམས་ཀྱིས་
། །དེ་
དམག་དཔོན་རྒྱལ་པོ་ཡང་ལེ་བེར
མཚན་བཏགས་པ། །
རྣམས་ང་ཡི་མིང་ཡིན་ནོ། །གནས་ནི་རི་བྲག་ལོགས་ན་གནས། །

འཛམ་གླིང་ཐམས་ཅད་ཁྱབ་པར་རྒྱུ། །སྤྱན་རས་གཟིགས་ཀྱི་བཀའ་
སྲུང་ཡིན། །དེ་ནས་ཁྱོད་ཀྱི་སྲུང་མ་བྱེད། །ཅེས་ཟེར་ཞིང་ཐུགས་རྗེ་
ཆེན་པོའི་བཀའ་སྲུང་དུ་ཁས་བླངས་སོ། །དེ་ནས་བྱང་ཆུབ་སེམས་
དཔས་ཞལ་མཛུམ་མཛད་ནས་ཕྱག་གཡས་པའི་མཐིལ་བསྟན་པ་
ལས། ཕྱག་མཐིལ་དུ་སྤྱན་ཁྲ་ཧྲིག་གེ་ཡོད་པ་ཁྲོམ་ཐམས་ཅད་ཀྱིས་
མཐོང་། ལ་ལས་ཞལ་བཅུ་གཅིག་པར་མཐོང་། ལ་ལས་ཕྱག་བཞི་
པར་མཐོང་། ལ་ལས་ཁ་སཔ་ཎིར་མཐོང་སྟེ། མཐོང་སྣང་སྣ་ཚོགས་
པ་བྱུང་ངོ་། །དེ་ནས་སྐྱེ་བོའི་ཚོགས་ཐམས་ཅད་དད་པ་སྐྱེས་ཏེ་སྡིག་
པ་བཤགས་པ་དང་། དགེ་བ་ཁས་ལེན་པ་མང་པོ་བྱུང་། མི་ནག་པོ་
དེ་ནི་རླུང་འཚུབ་ཏུ་གྱུར་ནས་ཡལ་ལོ། །དེའི་དགོང་མོ་བྱང་ཆུབ་
སེམས་དཔའི་དྲུང་དུ་ཇ་གྲལ་བ་དགེ་སློང་རྣམས་སྡིག་པ་བཤགས་པའི་
གླེང་ལང་མང་དུ་བྱུང་བའི་ཚེ། སྔར་ནས་ཕྱག་ཕྱིར་ཡོད་པའི་དགེ་
སློང་ཞིག་ན་རེ། བླ་མ་ལགས། སྔར་ངེད་རང་དཔོན་སློབ་རྣམས་
བསོད་སྙོམས་ལ་བྱོན་པའི་དུས་སུ། འོམ་ལའི་གྲོང་གི་བུད་མེད་
སྡིག་མོ་ཆེ་མི་བཅོ་ལྔ་བསད་པ་ཞིག་ཡོད་པ་དེ། ན་ནིང་ཤི་བ་ཐོས་
པས། ད་དེ་ཅི་ལྟ་བུ་ཞིག་ཏུ་སྐྱེས་སམ་ཞུས་པས། བྱང་ཆུབ་སེམས་
དཔས་ཞལ་མཛུམ་མཛད་ནས། འོ་དེ་ཀ་ཁྱོད་ལ་བཤད་དགོས་སྙམ་

པ་ལ་གཡེ ང་ནས་ད་བར་བརྗེ ད། ད་བཤད་ཀྱི་ཉོན་ཅིག་
གསུངས། འཕགས་པ་སྤྱན་རས་གཟིགས་ཞལ་བཅུ་གཅིག་པའི་སྨྱུང་
གནས་འདི་བྱིན་རླབས་ཤིན་ཏུ་ཆེ་བར་འདུག སེམས་ཅན་མཚམས་
མེད་ལྔ་བྱས་པ་ཡིན་ཡང་ཞལ་བཅུ་གཅིག་པའི་སྨྱུང་བར་གནས་པ་ཚར་
བརྒྱད་བྱས་ཤིང་འཕགས་པའི་མཚན་བརྒྱ་ཚར་རེ་བརྗོད་ཅིང་ཕྱག་
འཚལ་ན་ངེས་པར་ངན་འགྲོ་ལས་ཐར་ཞིང་མཐོ་རིས་རྣམས་སུ་སྐྱེ་བ་
དང༌། སངས་རྒྱས་ཀྱི་གོ་འཕང་ཐོབ་པར་སྣང་བ་ལ། སྨྱུང་གནས་
བྱེད་ནུས་པའི་མི་དེ་རང་ཉུང་བར་འདུག་ན་གསུངས། དེའི་རྒྱུ་མཚན་
བུད་མེད་སྡིག་མོ་ཆེ་དེ་ལྟ་བུའང་སྨྱུང་གནས་ཧྲིལ་པོ་གཉིས། གདན་
གཅིག་བསྙེན་གནས་དྲུག་དང་བརྒྱད་བྱས་འདུག་པས། དེའི་བསོད་
ནམས་ཀྱིས་ད་ལྟ་རྒྱ་གར་ཤར་ཕྱོགས་ན། རྒྱ་གར་སྐད་དུ། རཏྣ་ཀ་
ར། བོད་སྐད་ན། རིན་ཆེན་འབྱུང་བ་ཞེས་བྱ་བའི་གྲོང་ཁྱེར་ཆེན་པོ་
ཞིག་གི་ཤར་ཕྱོགས་སུ། ཡབ་བྲམ་ཟེ་ནོར་མང་ཞིང་ཕྱུག་
པ། ལོངས་སྤྱོད་དང་ལྡན་པ་ཞིག་གི་བུར་སྐྱེས་ནས་ལུས་ལ་རིན་པོ་
ཆེས་བརྒྱན་ནས་སྣང་། འོན་ཀྱང་བྲམ་ཟེའི་ཁྱེའུ་དེ་མདོག་ངན་པ་ཤེས་
པ་ཅུང་ཟད་མཐོ་དམན་ཡོད་པ་ཞིག་ཏུ་གྱུར་ནས་འདུག་
གསུངས། ཁྱེའུ་དེ་མདོག་ངན་པ་ དང་ཤེས་པ་མཐོ་དམན་བྱུང་བ་ཇི་

ལྟར་ལགས་ཞུས་པས། བྱང་ཆུབ་སེམས་དཔའི་ཞལ་ནས། དེ་སྔོན་
བུད་མེད་དུ་གྱུར་དུས་སྨྱུང་གནས་ཚར་གཉིས་བྱས་འདུག་པས་དང་
པོའི་དགོང་མོ་ཁ་སྐོམ་ནས་ཆང་འཐུང་འདུག་པས་ཤེས་པ་མཐོ་དམན་
དེ་བྱུང་བ་གདའ། སྨྱུང་གནས་ཕྱི་མའི་དགོང་མོ་ལྟོག་དྲགས་པས་མོ་
རང་གིས་ལྷ་ལ་ཕུལ་པའི་ལྷ་བཤོས་གཉིས་བླངས་ནས་ཟོས་ཏེ་ཕྱི་དྲོའི་
ཁ་ཟས་ཤོར་ནས་སྣང་བའི་མདོག་ངན་པ་དེ་དེ་ལས་བྱུང་བར་
གདའ། སྐྱེ་བ་དེ་ལ་སྤྱན་རས་གཟིགས་ལ་ཡི་དམ་བྱེད་པར་
འདུག དེ་ཚེ་འཕོས་ནས་འཇིག་རྟེན་གྱི་ཁམས་བདེ་བ་ཅན་དུ་སངས་
རྒྱས་ཚེ་དཔག་མེད་ཀྱི་ཞབས་དྲུང་དུ་རིན་པོ་ཆེ་པདྨ་ལས་བརྫུས་ཏེ་སྐྱེ་
བར་འདུག དེ་ནས་ནམ་ཡང་འཁོར་བར་མི་ལྟུང་བ་ཕྱིར་མི་ལྡོག་པའི་
ས་ཐོབ་སྟེ་མཐར་བླ་ན་མེད་པ་སངས་རྒྱས་ཀྱི་གོ་འཕང་ཐོབ་པར་
འདུག དེ་ལྟ་བས་ན་སྨྱུང་གནས་དག་པོ་ཚར་བརྒྱད་བྱེད་ནུས་པ་ཞིག་
ཡིན་ན། ཚེ་འཕོས་མ་ཐག་ཏུ་འཇིག་རྟེན་གྱི་ཁམས་བདེ་བ་ཅན་ན་
སངས་རྒྱས་འོད་དཔག་མེད་ཀྱི་ཞབས་དྲུང་དུ་ངེས་པར་སྐྱེ་ཞིང་། དེ་
ནས་ནམ་ཡང་འཁོར་བར་མི་ལྟུང་ཞིང་། ཕྱིར་མི་ལྡོག་པའི་ས་འཐོབ་
པར་འགྱུར་རོ། །ཕྱག་སྟོང་སྤྱན་སྟོང་དང་ལྡན་པའི་སྒྲུབ་ཐབས་འདི་
སངས་རྒྱས་ཐམས་ཅད་ཀྱི་སྒྲུབ་ཐབས་ཡིན་པས་སངས་རྒྱས་ཐམས་
65

ཅད་སྒྲུབ་པར་འདོད་པས་འདི་ལ་བསླབ་པར་བྱའོ། །ཞེས་བྱང་
སེམས་ཟླ་བ་རྒྱལ་མཚན་གྱིས་གསུངས་སོ། །དེ་ནི་ཟླ་བ་རྒྱལ་མཚན་
གྱི་ལོ་རྒྱུས་སོ།། །།དེས་གྲུབ་ཐོབ་ཉི་ཕུག་པ་ལ་གནང་སྟེ། ༈ དེ་
ཡང་། གུས་པས་བླ་མ་དམ་པ་ཉེར་བསྟེན་ཅིང་། །སྒྲུབ་ལ་བརྩོན་
པས་དངོས་གྲུབ་མཆོག་བརྙེས་ནས། །འགྲོ་ལ་བརྩེ་བས་གཞན་དོན་
ལྷུར་མཛད་པ། །གྲུབ་ཐོབ་ཉི་ཕུག་པ་ལ་ཕྱག་འཚལ་ལོ། །ཞེས་པ་
སྟེ། འདི་ཉིད་སྐུ་འཁྲུངས་པའི་ཡུལ་ནི་སྟོད་མངའ་རིས་གྱི་གྲོང་ཁྱེར་
ཆུ་འཕབ་ཅེས་བྱ་བ་ན། ཡབ་ཁྱིམ་བདག་འོད་ཟེར་བཟང་པོ་ཞེས་པ་
དང་། ཡུམ་ཁྱིམ་བདག་མོ་ལྕམ་མོ་ཞེས་པ་གཉིས་ལ་སྲས་ལྕམ་སྲིང་
ལྔ་འཁྲུངས་པའི་གཅེན་པོ་ཡིན་ལ། སྐྱེས་མ་ཐག་ནས་ཡིད་དུ་འོང་
ཞིང་། ཞེ་ས་མཁས་པ། གསོ་སླ་ལ་སྐུ་སྐྱེད་ཆེ་བ་ཞིག་བྱུང་བས་
མཚན་ཡང་ཡིད་འཕྲོག་ཅེས་བཏགས་སོ། །དེ་ནས་ལོ་དགུ་ལོན་པའི་
ཚེ་འབྲི་ཀློག་རྣམས་མཁས་པར་ལོབས་ཤིང་། ལུང་པ་དེའི་ཕུ་བྲག་
རྫོང་བྱ་བ་ན་མཁན་པོ་ཆོས་ཀྱི་སེངྒེ་དང་། སློབ་དཔོན་ཤེས་རབ་
འབྱུང་གནས་གཉིས་ལས་རབ་ཏུ་བྱུང་ཞིང་། དེ་ནས་མཁན་སློབ་ལ་
བདག་གིས་ལུང་རིགས་ལ་སློབ་གཉེར་མཁས་པ་ཞིག་བྱའམ་ཞུས་
པས། ལེགས་སོ། །གསུངས་ནས་ལོ་ཉི་ཤུ་ལ་བསྙེན་རྫོགས་ཚར་བ་
66

མཛད། དེ་ནས་ལུང་རིགས་ལ་སྦྱངས་པས་ལོ་ཉེར་དྲུག་བཞེས་པའི་
ཚེ་མཁས་བཙུན་བཟང་གསུམ་ཕུལ་དུ་ཕྱིན་པར་གྱུར་ནས། ནུབ་ཅིག་
རྨི་ལམ་དུ་བུད་མེད་སྔོན་མོ་རྒྱན་ཐམས་ཅད་དང་ལྡན་པ་ཞིག་བྱུང་ནས་
ལག་པ་མགོ་ཐོག་ཏུ་བཞག་སྟེ། ཀྱེ་རིགས་ཀྱི་བུ། འདིར་མ་སྡོད་
པར་མང་ཡུལ་ཕྱུག་པོ་སྒང་དུ་འཕགས་པ་སྤྱན་རས་གཟིགས་བྱོན་ཡོད་
པས་དེར་མཇལ་དུ་སོང་དང་དོན་གཉིས་མྱུར་དུ་གྲུབ་ནས་སངས་རྒྱས་
འཐོབ་པར་འགྱུར་རོ། །ཞེས་ལུང་བསྟན་པ་དང་། ཁོང་གིས་ཐག་
རིང་ནས་འཇིགས་པ་བཅས་མི་སླེབ་བོ། །སྨྲས་པས། འཇིགས་པ་
མི་ཡོང་བ་ངས་བྱའི་མྱུར་དུ་སོང་གསུངས། དེ་ནས་ནངས་པར་མི་
རྣམས་ལ་མ་སྦྲན་པར་གསེར་ཞོ་དོ་དང་རས་ཡུག་གསུམ་ཁྱེར་ཏེ་བྱོན་
པས། ལམ་དུ་ཇག་པ་འདུག་ཀུན་ན་རེ། ད་ཅི་བཙུན་པ་ཞིག་འོང་
ཞིང་འདུག་པས་ད་གར་སོང་ཟེར་ནས་ལྟ་བ་ལས་མི་མཐོང་བར་འདུག་
པས། རྨི་ལམ་དུ་ལུང་སྟོན་པའི་བུད་མེད་དེ ་རྗེ་བཙུན་སྒྲོལ་མ་རེད་
བསམ་པ་བྱུང་གསུངས། དེ་ནས་མང་ཡུལ་ཕྱུག་པོ་སྒང་དུ་སླེབས་
ནས་བྱང་སེམས་ཟླ་བ་རྒྱལ་མཚན་དང་མཇལ་བས། བྱང་སེམས་པ་
དར་ཅིག་སྤྱན་ཟིམ་མེར་བཞུགས་ནས། ཉིད་འགྲོ་བའི་མགོན་སྐྱབས་
ཆེན་པོ་ཞིག་འོང་བར་སྣང་། ཁྱོད་ཀྱིས་ཞུས་པའི་ཆོས་ཚོ་སེམས་ཅན་

རྣམས་ལ་འོང་དཀའ་བ་ལགས་མོད། དུས་ངན་པའི་སེམས་ཅན་འདི་
རྣམས་སངས་རྒྱས་བྱོན་པ་ལ་མི་དད་བདུད་ལ་དད། མྱ་ངན་འདས་
པ་ལ་མི་དགའ་འཁོར་བ་ལ་དགའ། བྱང་ཆུབ་སྒྲུབ་པ་ལ་མི་བརྩོན་
སྡུག་བསྔལ་སྤེལ་བ་ལ་བརྩོན། ཐར་པའི་སྐམ་སར་མི་འགྲོ་འཁོར་
བའི་འདམ་རྫབ་ལ་ཞེན། བདེ་ཆེན་གྱི་ཐང་ལ་མི་འགྲོ་དམྱལ་བའི་མེ་
འོབས་སུ་མཆོང་། ཆོས་ཚུལ་བཞིན་བྱེད་པའི་བླ་མ་ལས་བྱོལ་ནས་
ཟོག་པོའི་བླ་མ་གད མ། ཆོས་ཕྱིར་དཀའ་བ་སྤྱད་མི་ནུ ས་པར་སྡིག་
པར་བརྩོན་འགྲུས་ཆེན་པོས་སྤྱོད། ཆོས་ཤིག་མཛོད་ཅིག་བྱས་
ན། ང་མི་ཁོམ་ཟེར། འཆི་བ་འོང་བྱས་ན། ཁྱོད་རང་ལའང་འོང་
ཟེར། དཀའ་བ་ཞག་རེའང་སྤྱད་མི་ནུས་པར་སྣ་ནས་བཟུང་ཡང་ཕྱིར་
ལོག་ནས་འགྲོ་བ། ལས་སུ་རྣམ་སྨིན་དང་སྡིག་པ་ཁོ་ན་
འབྲས་བུ་སྡུག་བསྔལ་མྱོང་བའི་སེམས་ཅན་འདི་རྣམས་ཀྱིས་
བྱེད། 
ཉན་པར་མི་གདའ། སངས་རྒྱས་དངོས་སུ་བྱོན་ཡང་ཕ་ཀི་དེ་སུ་ཡིན་
ཟེར་ནས། རང་མཐོང་ཆེ་ཞིང་མིག་གིས་མི་ལྟ། ཆོས་ཡེ་མི་བྱེད་
པའི་མི་མང་པོ་གདའ་བས། ཁྱོད་རང་འཁོར་བ་ལས་གཏན་གྱེས་
མཛད་ནས་ཞིང་ཁམས་དག་པར་གཤེགས་འདོད་ན་ཆོས་འདི་ལ་
ཉམས་ལེན་མཛོད་གསུངས་ནས། ཞལ་བཅུ་གཅིག་པའི་དབང་

བསྐྱར་སྒྲུབ་ཐབས་ཁྲིད་དང་བཅས་པ་གནང་ནས། ཁྱོད་རང་མ་དག་
པའི་ས་ཆར་མ་སྡོད། ནགས་རི་དང་གངས་རི་གང་བཟང་རྣམས་
དང་། ཁྱད་པ་ར་བྱང་ཕྱོགས་ཏར་ཀོའི་གངས་ལ་སྒྲུབ་པ་མཛོད་དང་
ལུང་བསྟན་ཞིག་དེར་འོང་བར་འདུག །ཅེས་ལུང་བསྟན་ཏོ། །དེ་
ནས་ཆུ་དང་རྡེའུ་ཟ་བའི་སྐོར་བསྣམས་ཏེ་བྱང་དུ་བྱོན། དེར་ཏར་ཀོའི་
གངས་ལ་རྩམ་པ་བྲེ་ལྔ་ལ་རླུང་གནོན་མཛད་ནས། འཚོ་བ་ཆུ་དང་
རྡེའུ་ལ་བྱས་ཏེ་སྨྱུང་གནས་མཛད་ཅིང་། མི་སུས་ཀྱང་མ་ཚོར་བར་ལོ་
བདུན་སྒྲུབ་པ་མཛད་པའི་ཚེ། ཏར་ཀོའི་ལྷ་བཙན་གྱིས་སྟེང་འོག་ནས་
མཐོ་འཚམ་པ་མང་དུ་བྱས་ཀྱང་གླགས་མ་རྙེད་ནས། ཉིན་གཅིག་
སྤྱིལ་པོའི་སྒོ་རྩར་རྟ་སྐད་ཅིག་གྲག་བྱུང་བས། གྲུབ་ཐོབ་ཀྱི་དགོངས་
པར། གངས་བྲག་འདི་ལྟ་བུ་ལ་མིའང་མེད་ན་རྟ་སྐད་ཚོར་བ་ང་རང་
རྩམ་པ་མེད་པས་རླུང་ཟ་ཟི་ཞིག་ལངས་པ་ཡིན་ནམ་སྙམ་སྟེ་བསྐྱེད་ས་་་
རིམ་ཞིག་བསྒོམས་པས། ཡང་མི་སྐད་ཅིག་ལ་མར་སྒོ་འདིར་འབྱོན་
པར་ཞུ་ཟེར་བས་གཟིགས་པ་ན། མི་དཀར་རྟ་དཀར་ཅན་དར་གྱིས་
ཐོད་བཅིངས་པ། དར་མདུང་དཀར་པོ་ལག་ཏུ་ཁྱེར་བ། ཁྱི་དཀར་
ཕྱི་ནས་འབྲངས་པ་ལྔ་བྱུང་ནས། ཁོང་རྣམས་ན་རེ། ཁྱེད་སྒྲུབ་པ་ལ་
སྙིང་རུས་ཆེ་བ་ལ་ངེད་རྣམས་ཀྱིས་མཐོ་འཚམ་པ་བཟོད་པར་མཛོད་

ལ། ངེད་སྤུན་ལྔ་ལ་ཆོས་རེ་གསུང་བར་ཞུ། བཀའ་སྲུང་དང་
ཞབས་ཏོག་ངེད་རྣམས་ཀྱིས་བྱེད་དོ་ཟེར་བས། དེར་གྲུབ་ཐོབ་ཀྱིས་
འདི་འདྲ་སུ་ཡིན་དགོངས་ནས་སྤྱན་གྱིས་ཉི་མ་མ་བཟོད་ནས་ཕྱག་གིས་
བསྒྲིབས་ནས་གཟིགས་ཏེ། ད་ནི་སངས་རྒྱས་མ་ཐོབ་ཀྱང་མི་འགྱོད་
དོ་དགོངས་ནས། དེ་རྣམས་ལ་ལས་རྒྱུ་འབྲས་ཀྱི་ཆོས་མང་དུ་
གསུངས་ཤིང་ཁོང་རྣམས་ཀྱིས་བཀའ་སྲུང་བྱེད་པར་ཁས་བླངས་ཏེ་
སྲོག་སྔགས་སྙིང་པོ་རེའང་ཕུལ་ལོ། །དེ་ནས་ད་ནི་དཀའ་ཐུབ་ཀྱང་
ཡུན་རིང་དྲགས་ན་རླུང་ནད་འདྲས་ཤི་ནའང་མི་ཉན། འབྲོག་པ་ཞིག་
ལས་བཟའ་བཏུང་དུམ་པ་ཞིག་སློང་དུ་འགྲོ་དགོངས་པ་ན། བཙན་དེ་
རྣམས་ཆོས་ཉན་དུ་བྱུང་ནས་བླ་མ་ཁྱེད་ལ་ཚོད་རྡོར་ཡོད་དམ་
ཟེར། མེད་གསུངས་པས། འོ་ན་ནངས་པར་ངེད་ཅག་གིས་འབུལ་
ལོ་ཟེར་ནས་སོང་། སང་ནམ་ལངས་པ་དང་སྤྱིལ་པོའི་སྒོར་ཤ་བའི་རོ་
ཞིག་འདུག་པ་ཡར་བླངས་ཏེ་བཙོས་ནས་གསོལ་བས། ནམ་ཟད་ཙ་
ན་རེ་རེ་བསྐྱལ་ནས་བྱུང་ཞིང་། ཁོང་རྣམས་ན་རེ། ཁྱེད་དེ་ལ་
དགྱེས་སམ་ཟེར་བས། གྲུབ་ཐོབ་ཀྱིས་འདི་ལྟར་ན་སེམས་ཅན་གྱི་
སྲོག་ལ་འཚེ་བར་འདུག་དགོངས་ནས། འདི་འདྲ་ལ་མི་དགའ་ད་
ཕྱིན་ཆད་མ་བྱེད་གསུངས་པས། ཁོང་རྣམས་ན་རེ། འོ་ན་ཐབས་
70

ཡོད་ཀྱི་སང་ནངས་པར་གདན་འདྲེན་པ་ཞིག་ཡོང་བས་འབྱོན་པར་
འཚལ་ཟེར་ནས་སོང་། སང་ནངས་པར་ཉི་མ་དྲོས་ཙམ་ན་སྐྱེས་པ་རྟ་
ནག་ཞོན་པ་ཞིག་ཡོང་ནས། བླ་མ་རིན་པོ་ཆེ་བདག་གི་བུད་མེད་ན་
བས་བྱིན་རླབས་ཤིག་མཛད་ཕྱིར་འབྱོན་པར་ཞུ་ཟེར་བས། ང་མི་དང་
མ་ཕྲད་ནས་ལོ་བདུན་སོང་བས། མི་འགྲོ་བྱས་ཀྱང་མ་ཉན་ཏེ་ཁོས་
ནན་གྱིས་གདན་དྲངས་ཏེ་གཤེགས་པ་ན། སྦྲ་གཅིག་གི་ནང་ན་བུད་
མེད་ནད་མ་ཞིག་གི་སོག་པ་ལ་བཙན་དེས་ལྕགས་ཤིག་བཙུག་ནས་
མིག་འབྱེད་འཛུམ་བྱེད་ཙ་ན་ཟུག་ཟེར་འོང་ཞིང་འདུག དེར་གྲུབ་ཐོབ་
ཀྱིས་གཏོར་མ་ཞིག་བཏང་ནས་བྱིན་རླབས་མཛད་པས། བཙན་དེས་
ལྕགས་དེ་བཏོན་ནས་སོང་བ་དང༌། ནད་མ་དེའང་ནད་ལས་ཕན་ནས་
ཡོན་བདག་དེས་མར་ཐུད་སོགས་ཀྱི་འབུལ་བ་དང་བཅས་ཏེ་ཚུར་
བསྐྱལ་ནས། ད་ཕྱིན་ཆད་རྩ་བའི་ཡོན་བདག་བགྱིའོ་ཟེར། །དེའི་ཕྱི་
ནངས་ཡང་བཙན་དེ་རྣམས་ཆོས་ཉན་དུ་བྱུང་བ་ལ། གྲུབ་ཐོབ་ཀྱིས་
ཁྱོད་སེམས་ཅན་ལ་གནོད་པ་དེ་འདྲ་བྱེད་ན། བདག་ནས་ཡོད་པའི་
ས་ཞིག་ན་འགྲོ་གསུངས་པས། ཁོ་ན་རེ། ནས་རྟག་ཏུ་བདག་གིས་
འབུལ་བས་ཆོག་གི་ཟེར་ནས་སོང་། སང་ནངས་པར་སྤྱིལ་པོའི་ནང་
ཐམས་ཅད་ནས་ཀྱིས་གང་འདུག འདི་ཅི་ཡིན་གསུངས་
71

པས། མདང་ཁྲབ་ལུང་པ་ལ་སེར་བ་ཕབ་ སྟེ་ནས་འདི་དེ་ནས་ཁྱེར་
འོང་བ་ཡིན་ཟེར། དེར་གྲུབ་ཐོབ་ཀྱི་ཞལ་ནས། ད་ང་འདིར་བསྡད་
ན་སེམས་ཅན་ལ་གནོད་པ་ཆེན་པོ་ཡོང་བ་འདུག་པས་ད་གཞན་དུ་འགྲོ་
གསུངས་པས། ཁོ་ན་རེ། བླ་མ་ཁྱེད་ཀྱིས་བདག་བོར་ནས་འགྲོ་
ཕོད་དམ་ཟེར། མི་ཕོད་མོད ་ཀྱི་ཁྱོད་ཀྱིས་སེར་བ་ཕབ་པའི་ལུང་པ་
དེར་སེམས་ཅན་ལ་ཕན་འདོགས་སུ་འགྲོ་གསུངས་པས། འོ་ན་ཉི་
ཕུག་བྱ་བ་རྒྱབ་རི་རིན་ཆེན་སྤུངས་པ་ལྟ་བུའི་བྲག་ཡོད་པ། མདུན་རི་
སྐྱོར་བ་འདྲ་བའི་མདུན་ན་དངོ ས་གྲུབ་ཀྱི་ཆུ་འབབ་པ་ཡོད་
པས། དེར་ང་སྔོན་དུ་འགྲོ། ཁྱེད་རྗེས་སུ་བྱོན་ལ། བདག་གིས་
བརྟག་པ་བྱས་པའི་ས་དེར་ཁྱེད་ཀྱིས་དགོན་པ་ཐོབ་ཟེར་ནས་མི་སྣང་
བར་གྱུར་ཏོ། །དེར་གྲུབ་ཐོབ་ཀྱིས་ཆོས་གོས་གཤོག་པའི་ཚུལ་མཛད་
ནས་ནམ་མཁའ་ལ་འཕུར་ཏེ་བྱོན་པས་ཁྲབ་ལུང་དཀར་པོར་སླེབས་པ་
ན། བཙན་གྱིས་ཟེར་བའི་ས་དེ་འདིར་འདུག་དགོངས་ནས་ས་ལ་བབ་
ནས་གཟིགས་རྟོགས་མཛད་པ་ན། བཙན་དེ་བྱུང་ནས་ཁྱོད་ཀྱིས་
དགོན་པ་འདིར་གྱིས་དང་འགྲོ་དོན་འཕེལ་ནས་འོང་ཟེར་ནས་སོང་
ངོ༌། །དེ་ནས་གྲུབ་ཐོབ་ཀྱིས་ཀྱང་ས་ཆ་མཁྱེན་ནས་གྲོག་ཕུག་ཏུ་སྨྱུང་
གནས་མཛད་ཅིང་བཞུགས་པའི་ཚེ། ནུབ་གཅིག་མི་དཀར་པོ་ཞིག་

མངོན་སུམ་དུ་བྱུང་ནས། ས་འདིར་ལྷ་ཁང་གྱིས། འདིར་བླ་བྲང་
དང་གཟིམས་ཁང་གྱིས་ཟེར་བ་ན་སྤྱན་རས་གཟིགས་ཀྱིས་སྤྲུལ་པའི་མི་
མང་པོ་བྱུང་ནས། སྤྲུལ་པ་ལ་ལས་ཀྱང་བརྩིགས། ལ་ལས་ཤིང་
ལ་ལས་ལྷ་བཞེངས་པས་ལྷ་ཁང་དུམ་ཅིག་ཚར། རབ་
བཟོས། 
གནས་ཀྱང་འཕགས་པ་སྤྱན་རས་གཟིགས་ཀྱིས་དུས་དེ་ཉིད་དུ་མཛད་
དེ་ནས་མི་རྣམས་ཀྱིས་གྲུབ་ཐོབ་ཡིན་པར་ཤེས་ཏེ་སྐལ་ལྡན་མང་
དོ། །
པོ་འདུས་ཏེ་སྒྲུབ་མོ་ཆེ 
ཁྱབ་པ་བཙུགས་ནས་བཞུགས་སོ། །དུས་རེ་ཞིག་ན་ཚེས་བརྒྱད་ལ་
སྨྱུང་གནས་ཀྱི་དངོས་གཞིའི་ནུབ་མོ་མནལ་ལམ་དུ་འཁོར་དགེ་སློང་
མང་པོ་དང་བཅས་ཏེ་ནུབ་ཕྱོགས་སུ་འཕུར་ཏེ་བྱོན་པས། ས་གཞི་
བཀོད་ལེགས་ཤིང་ཉམས་དགའ་བ་ཞིག་ཏུ,་གཙུག་ལག་ཁང་སྟོང་པ་
། ཡུལ་
ཞིག་གི་ནང་དུ་ཁྲི་ཞིག་གི་རྩར་མི་དཀར་པོ་ཞིག་འདུག་པ་ལ
འདི་ཇི་སྐད་བྱ་བ་ཡིན་དྲིས་པས།དེ་ན་རེ། འདི་ནུབ་ཕྱོགས་བདེ་བ་
ཅན་གྱི་ཞིང་བྱ་བ་ཡིན། ཁྱོད་ཉི་ཕུག་ནས་ཚེ་འཕོས་ནས་ཁྲི་འདིའི་
བདག་པོ་བྱེ ད་ཅི ང་འཁོར་མང་པོ་ལ་ཆོས་སྟོན་པར་འདུག་
པ
 དེར་མནལ་སད་པ་དང་ད་ལྟ་རང་ཤི་ན་དགའ་བ་ལ་སྙམ་
གསུངས། 
པ་བྱུང་གསུངས། ཡང་ཚེས་བཅོ་ལྔའི་སྨྱུང་གནས་གྱི་ནུབ་མོ་མནལ་
73

ལམ་དུ། ལྷ་ཁང་ཉམས་དགའ་བ་ཞིག་གི་མཐོངས་ན་ཡར་སྐས་
དཀར་པོ་ཞིག་འདུག་པ་ལ། མེ་ཏོག་དཀར་པོ་ཐོགས་པའི་མི་མང་པོ་
འགྲོ་ཞིང་འདུག་པས། ནང་ནས་མི་དཀར་པོ་ཞིག་གིས་སྐས་འདི་ལ་
འཛེགས་ལ་ཤོག་ཟེར་བས། འདི་ཅི་ཡིན་དྲིས་པས། འདི་བྱང་ཆུབ་
སེམས་དཔའ་རྟག་ཏུ་ངུའི་གདུང་ལས་བྱས་པ་ཡིན་ཟེར། འོ་ན་རྐང་
པ་བཞག་ཏུ་མི་རུང་སྙམ་ནས་ནམ་མཁའ་ལ་འཕུར་བས། མི་དེ་ན་
རེ། ཁྱོད་ཀྱིས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་མོས་པ་བྱས་
པས། ད་ཁྱོད་ལུས་འདི་མ་བོར་བར་གྲོང་ཁྱེར་སྤོས་ལྡན་དུ་བྱང་ཆུབ་
སེམས་དཔའ་ཆོས་འཕགས་ཀྱི་དྲུང་དུ་འགྲོ་བ་འདུག་ཟེར་
བས། ཁོང་གི་དགོངས་པ་ལ་ང་ད་ལན་མ་ཤི་ན་གནམ་སྟོང་གི་སྨྱུང་
གནས་དེ་གྲུབ་ན་དགའ་བ་ལ་སྙམ་པ་དང་མནལ་སད་བྱུང་
གསུངས། ཡང་རེ་ཞིག་སྨྱུང་གནས་ཉིན་དང་པོའི་ནམ་ཕྱེད་ཡོལ་ཙམ་
ལ་རྐྱེན་མེད་པར་སྤྱན་བུད་འགྲོ་བ་ལྟ་བུའི་སྙུང་ཟུག་ཅིག་བྱུང་བ་
ན། མི་དཀར་པོ་ཞིག་ན་རེ། ཁྱོད་ཀྱིས་སྐྱེ་བ་ལྔ་བརྒྱའི་གོང་རོལ་དུ་
རྒྱ་གར་ཤར་ཕྱོགས་སུ་མཉན་པ་བྱས་པས། གྲུ་སྐྱས་ཉ་སྲེ་བོ་ཆེན་པོ་
ཞིག་གི་མིག་བཅར་བའི་རྣམ་སྨིན་ཡིན་ཟེར། ཐོ་རངས་མནལ་དུ་སོང་
བ་ན། མི་དེའི་ལག་པས་ཟུལ་གྱིས་ཕྱིས་པ་དང་མཉམ་པོར་ཕན་
74

འདུག་གསུངས། ཡང་སྨྱུང་གནས་གྲོལ་བའི་ནུབ་མོ་ནམ་ཕྱེད་ཙམ་ན་
དོན་མེད་པར་ཞལ་འགྲམ་གཡས་ལ་སྙིང་ཟུག་ཤིན་ཏུ་ཆེ་བ་ཞིག་བྱུང་
བས་མི་དཀར་པོ་ཞིག་ན་རེ། ཁྱོད་ཀྱིས་སྐྱེ་བ་བརྒྱའི་གོང་རོལ་དུ་མ་
ཧེ་ཞིག་གི་འགྲམ་པ་བཅག་པའི་རྣམ་སྨིན་ཡིན་ཟེར། ནམ་ལངས་ཁ་
ན་བུད་མེད་སྔོན་མོ་ཞིག་གིས་ཐུ་བས་ཕྱིས་པས་ཕན་གསུངས། དེ་
ལྟར་དགོང་ལོ་བདུན་ཅུ་དོན་དྲུག་ཚུན་ཆོད་དུ་སྐུ་ཁམས་བཟང་བའི་ཚེ་
སྨྱུང་གནས་ཅག་མར་མཛད་ཅིང་། ཁམས་ངན་ནའང་དུས་བཟང་པོ་
གསུམ་ལ་མ་ཆག་པར་མཛད་ཅིང་ཡོད། རེ་ཞིག་ཉེ་གནས་དགེ་སློང་
ཞིག་ཡོད་པ་ལ་ང་ནི་ན་སོ་རྒས་པས་སང་ཕོད་འགྲོ། ད་ལོ་སྒྲུབ་པ་
ཆེན་པོ་གྱིས་ལ་ཁྱོད་རང་སྨྱུང་གནས་འབད་པ་ཐོན་གསུངས། དེར་
ཁོང་གིས་བུ་སློབ་ཀུན་བསགས་ནས། གྲུབ་ཐོབ་ཀྱི་གསུང་ལུགས་མི་
ལེགས་པས། བདག་ཅག་སློབ་མ་རྣམས་མོས་གུས་བྱེད་པའི་རྟེན་
ཞིག་ད་ལྟ་ཁོང་རང་ལ་ཞུས་ན་མི་དྲག་གམ་བྱས་པས། དེ་ཀ་དྲག་
ཟེར་ནས་ཐམས་ཅད་འདུས་ནས་ཞུས་པ་ན། དུས་ངན་གྱི་རྟེན་བྱས་
ཀྱང་ཞབས་ཏོག་ནི་མི་ཡོང་། མི་ངན་པ་ལ་ལས་དཀོར་བ་སྦྱོར་རམ་
གསུངས། ཡང་ཡང་ཞུས་པས། འོ་ན་དགོན་པའི་འོག་ན་བུམ་ཆུང་
ཞིག་རྩིགས། དབུ་རྩེའི་ནང་དུ་གདུང་རྟེན་ཁྲུ་གསུམ་པ་ཞིག་
75

་་| ་་་་་་ --- ས =
བཞེངས། ཁྱིམ་གྱི་ནང་དུ་འདྲ་འབག་ཅིག་བཞེངས། རབ་གནས་ང་
ར ང་གིས་བྱ། ནང་དུ་བཞུགས་རྒྱུ་གཅིག་ལས་མི་འོ ང་
གསུངས། དེ་ནས་དགུང་ལོ་བདུན་ཅུ་དོན་བདུན་སོང་སྟེ་ཉེ་གནས་
ལ། ད་ནི་ཁོ་བོ་ན་སོ་རྒས་པས་ཞག་གསུམ་ཐོག་ཏུ་འགྲོ་བས་ད་རེས་
ཀྱི་ཚེས་བརྒྱུད་ཀྱི་སྨྱུང་གནས་དང་སྨན་བླ་ཆག་པ་འདུག་
གསུངས། དེའི་ནུབ་མོ་མཁའ་འགྲོ་མ་དམར་མོ་ལྔ་བྱུང་ནས། ཁྱེད་
ནུབ་ཕྱོགས་སུ་གཤེགས་ཙ་ན་ངེད་ལམ་ཀ་ན་ཡོད་པས་ཅིས་ཀྱང་འབྱོན་
པར་ཞུ་ཟེར། ཅི་ཡིན་བྱས་པས། ཁྱོད་ཞིང་དག་པ་ལ་འགྲོ་དོན་རྒྱ་
ཆེ་སྟེ་སེམས་ཅན་སྐྱེ་འཆི་ལ་སྔས་བྱས་པས་སྙིང་རྗེ་ཟེར་ནས་འཇའ་
ཡལ་བ་བཞིན་སོང་གསུངས། ཡང་དེའི་ཕྱི་ནུབ་མནལ་ལམ་དུ་མཚོ་
ཆེན་པོ་ཞིག་གི་འགྲམ་ནས་ཕར་བྱོན་པས་མཚོ་ཕལ་ཆེར་དར་ཆགས་
ནས་འདུག་པ་ལ། གོམ་པ་གང་ཙམ་ལ་དར་མི་འདུག་པས། མི་
ཞིག་ལ་འདིར་དར་མ་ཆགས་པ་ཅིས་ལན་བྱས་པས། མི་དེ་ན་
རེ། ཁྱོད་ད་ལེན་དུས་བཟང་ཆག་པས་ལན། ད་ལེན་མ་ཆག་ན་
སེམས་ཅན་མང་པོ་འཁོར་བ་ལས་སྒྲོལ་བ་ལ་ཟེར། དེར་མནལ་སད་
ནས་ཉེ་གནས་ལ། ད་ང་སྨྱུང་གནས་བྱེད་པ་ཡིན་པས། ཁྱོད་རྣམས་
ཀྱིས་ང་ཤི་བ་དང་། ངའི་སྙིང་འདི་ཕྱིའི་བུམ་པའི་ནང་དུ་ཆུག ལྕེ་
ས
76

འདི་གདུང་རྟེན་གྱི་ནང་དུ་བཞུགས་ལ། རོ་འདི་རི་མཐོན་པོའི་རྩེར་
སྐྱེལ་ལམ། ཆུ་མ་ཀི་ལ་བསྐུར་རམ། ཡང་ན་ལམ་སུམ་མདོར་
མཆོད་རྟེན་གྱི་ནང་དུ་སྦོས། མེ་ལ་མ་སྲེག་ཕྱི་རབས་ཀྱི་སློབ་མ་
རྣམས་ལ་དགའ་བའི་རྟེན་འབྲེལ་ཆེན་པོ་ཡོད་འདུག་གོ་གསུངས་
ནས། གསུང་བཅད་ལ་བཞུགས་པས། ཉི་མ་ཕྱེད་ཡོལ་ཙམ་ལ་
འཇའི་གུར་ཕུབ། ནམ་མཁའ་ལས་མེ་ཏོག་གི་ཆར་འབེབས་
ཤིང་། ལྷའི་སིལ་སྙན་དང་མཁའ་འགྲོ་མའི་ཌཱ་མ་རུའི་སྒྲ་དང་བཅས་
པས་དག་པའི་ཞིང་ཁམས་སུ་གཤེགས་སོ། །ཏར་ཀོའི་བཙན་འདི་
གྲུབ་ཆེན་འདིའི་ཆོས་སྐྱོང་ཡིན་པས་ཆོས་འདི་ཉམས་སུ་ལེན་པ་རྣམས་
ཀྱིས་འདི་ལ་གཏོར་མ་རེ་གཏང་བར་བྱའོ། །འབུམ་རྗེ་ཟེར་བ་ནི་
བཙན་དེའི་དགེ་བསྙེན་གྱི་མིང་ཡིན་ནོ། །དེ་ནི་ཉི་ཕུག་པའི་ལོ་རྒྱུས་
སོ།། །།དེ ས་སྲུ་པ་རྡོ་རྗེ་རྒྱལ་པོ་ལ་གནང་བ་སྟེ། ༈ དེ
ཡང་། དད་དང་ཚུལ་ཁྲིམས་ཐོས་དང་གཏོང་བ་དང་། །ངོ་ཚ་ཤེས་
དང་ཁྲེལ་ཡོད་ཤེས་རབ་སྟེ། །འཕགས་པའི་ནོར་བདུན་ལྡན་པ་འགྲོ་
བའི་མགོན། །རྡོ་རྗེ་རྒྱལ་པོའི་ཞབས་ལ་ཕྱག་འཚལ་ལོ། །ཞེས་པ་
སྟེ། འདི་ཉིད་སྐུ་འཁྲུངས་པའི་ཡུལ་ནི་སྲུང་ཡུལ་དགོན་པ། ཡབ་
དཀོན་མཆོག་མགོན་པོ་དང་ཡུམ་མཐོང་བ་ཀུན་སྐྱེད་གཉིས་ཀྱི་སྲས་

གཅིག་པོ་ཡིན་ལ། དེའང་སྐུ་འཁྲུངས་པའི་དུས་ནས་བྱད་བཞིན་
མཛེས་ལ་ཚུལ་ཁྲིམས་དྲི་དང་ལྡན་པ་ཞིག་བྱུང་བས་མཚན་ཚུལ་
ཁྲིམས་དཀོན་མཆོག་ཅེས་བྱ་བར་བཏགས་ཏེ། དེའང་གསོ་སླ་ཞིང་
སྐུ་སྐྱེད་ཆེ་ལ་ཀུན་གྱི་ཡིད་དུ་འོང་བ། ཤེས་རབ་ཀྱི་རྩལ་ཆེ་བས་
དགུང་ལོ་བདུན་བཞེས་པའི་ཚེ་འབྲི་ཀློག་རྣམས་མཐར་ཕྱིན་པར་གྱུར་
ཏོ། །དེའི་ཚེ་སྲུ་ན་དགེ་བཤེས་བཟང་པོ་ཞིག་ཡོད་པ་ཁོང་ཉི་ཕུག་ཏུ་
སྨྱུང་གནས་ལ་ཕྱིན་ཟེར་ནས་བླ་མ་གྲུབ་ཐོབ་ལ་ཞུས་པས། གསོལ་
རས་དང་། ཁྲུས་ཆུ། སྲུང་སྐུད་བཅས་བྱིན་པས། བྱིས་པ་སྣང་བ་
འགྱུར་ཏེ་ངའང་འགྲོ་ཟེར་ནས་མ་ཉན་པར་ཕྱིན་པས། ཁྱེའུ་འདི་རྒྱལ་
བའི་སྲས་རྣམས་ཀྱི་གདུང་འཛིན་པ་ཞིག་འོང་བ་ཡིན་གསུངས་ནས་སྐུ་
པང་དུ་བླངས་བསྟོད་པ་མཛད་དོ། །དེ་ནས་དགེ་བསྙེན་དགེ་ཚུལ་
རྣམས་རིམ་པར་བསྩལ་ཏེ་ཐེག་པ་གསུམ་ལ་སྦྱངས་ཤིང་། ཁྱད་པར་
འདུལ་བ་མདོ་རྩ་ལ་མཁས་ཤིང་བཙུན་པའི་མཆོག་ཅིག་
བྱུང༌། དགུང་ལོ་ཉི་ཤུ་པ་ལ་བསྙེན་པར་རྫོགས་ནས་སྡེ་སྣོད་ཐམས་
ཅད་ལ་མཁས་པར་མཛད་ནས། ད་སྒྲུབ་པ་ཞིག་ཉམས་སུ་ལེན་པར་
ཞུ་ཞུས་པས། འོ་དེ་ལེགས། ཁྱོད་མི་གཅིག་པོར་འདུག་པས་ཆོས་
གཅིག་གིས་ཆོག་པ་ཞིག་སྟེར་བ་ཡིན་གསུངས་ནས། སྤྱན་རས་

གཟིགས་ཀྱི་དབང་དང་སྨྱུང་གནས་ཀྱི་ཁྲིད་ལག་ལེན་དང་བཅས་པ་
གནང་ངོ༌། །དེར་སྨྱུང་གནས་འདི་མ་ཤིའི་བར་དུ་བགྱིད་པར་ཞུ་ཞེས་
དམ་བཅའ་ཕུལ་བས། གྲུབ་ཐོབ་ཤིན་ཏུ་མཉེས་ནས། བྱང་སེམས་
ཟླ་བ་རྒྱལ་མཚན་གྱི་ཐུགས་དམ་ཤེལ་ཀྱི་སྤྱན་རས་གཟིགས་ཀྱི་སྐུ་ཞིག་
ཡོད་པ་གནང་སྟེ་གྲུབ་པ་ཐོབ་པར་ལུང་བསྟན་ཏོ། །དེར་སྨྱུང་གནས་
ཅག་མ་ལོ་ཧྲིལ་པོ་ལྔ་དང་ལོ་ངོ་དྲུག་ཏུ་འགྲོ་བའི་ཟླ་བ་གསུམ་པའི་
ཚེས་བརྒྱད་ལ། འཕགས་པ་སྤྱན་རས་གཟིགས་ཕྱག་སྟོང་སྤྱན་སྟོང་
དང་ལྡན་པའི་ཞལ་གཟིགས་ཏེ་བྱིན་གྱིས་བརླབས་ཤིང་ལུང་བསྟན་
ཏེ། རྫུ་འཕྲུལ་དང་མངོན་ཤེས་ལ་སོགས་པ་ཐོགས་པ་མི་མངའ་
བས། ནུབ་རེ་ལ་སངས་རྒྱས་ཀྱི་ཞིང་ཁམས་དཔག་ཏུ་མེད་པ་
གཟིགས་ཤིང་། ནུབ་ཅིག་མནལ་ལམ་དུ་སངས་རྒྱས་འོད་དཔག་
མེད་དང་སྨན་བླ་ལ་སངས་རྒྱས་བྱང་སེམས་མང་པོས་བསྐོར་ནས་
བཞུགས་པའི་མདུན་དུ་ཁོང་རང་ཡང་འདུག་པ་ལ། དེ་རྣམས་ན་
རེ། ངེད་སུ་ཡིད་དུ་འོང་བ་ཞིག་གི་བུ་གྱིས་ཟེར་བ་ལ། འཁོར་དེའི་
དབུས་ནས་ལྷ་ཁ་དོག་དཀར་ལ་ལང་ཚོ་དར་ལ་བབ་པ། བྱད་བཞིན་
མཛེས་ལ་འོད་ཟེར་ཁ་དོག་ལྔ་འཕྲོ་བ། ཕྱག་ན་པདྨ་དཀར་པོ་འཛིན་
པ་ཞིག་ན་རེ། འདིས་བདག་ལ་སྐྱེ་བ་བདུན་གྱི་བར་དུ་ལས་ཀྱི་འབྲེལ་
༡༠

པ་བཞག་པ་ཡིན་པས་ན་བདག་རང་གི་བུའོ་གསུངས་ནས་འོད་ཟེར་
ཁོང་རང་ལ་ཐིམ་སོང་བ་རྨིས་པ་དང་མནལ་སད་དོ། །དེ་ནས་དེའི་
ནངས་པར་དུང་བུས་ནས་དགེ་འདུན་འདུས་པ་དང་བསྙེན་བཀུར་
བཟང་པོ་ཞིག་མཛོད། ཉེ་གནས་ལྷ་བཟོ་འབོད་དུ་བཏང་ནས་མནལ་
ལམ་དུ་ཞལ་གཟིགས་པའི་ལྷ་རྣམས་བཞེངས་སོ། །དེ་ལ་སོགས་པ་
གྲུབ་རྟགས་དང་རྫུ་འཕྲུལ་བསམ་གྱིས་མི་ཁྱབ་བོ། །དེར་ཞལ་ནས་ད་
ནི་ང་འགྲོ་བ་དང་སྡོད་པའི་དབང་ཡོད་པའི་བར་ལ། ལུས་རྒས་ཤིང་
འབྱུང་བ་གྲ་མ་ཆག་བར་དུ་འཚོ་བ་བསོད་སྙོམས་ལ་བྱས། དགེ་
བསྙེན་བྱས་ནས་དེ་རིང་བར་ཤ་ཁམ་གཅིག་དང་ཆང་ཐིགས་པ་གཅིག་
ཁོག་པར་མ་སོང་། ཟླ་བ་བྱུང་ངོ་ཅོག་ལ་སྨྱུང་གནས་བྱས་པས་ལུས་
རྒས། ཆོས་མེད་པའི་སེམས་ཅན་མང་པོ་ཞིག་དམྱལ་བར་འགྲོ་བས་
སེམས་སྐྱོ་གསུངས། ད་ནི་ང་འགྲོ། ལུས་པོ་འདི་ལས་ངན་པའི་
སེམས་ཅན་རྣམས་ལ་ཕན་པའི་ཆེད་དུ་མེར་བསྲེགས་ནས་དགོན་པའི་
ལྟག་འདིར་བྱང་ཆུབ་ཆེན་པོའི་མཆོད་རྟེན་ཞིག་བརྩིགས་ལ་དེར་རུས་
-བུ་རྣམས་བཞུགས་སུ་ཆུག གདན་ས་འདི་ཞང་དགྲ་འཇིགས་ཀྱིས་
 ཟུང་ལ་སེམས་ཅན་ལ་སྙིང་རྗེ་སྦྱོངས། འཁོར་རྣམས་ལ་ཁྱེད་རྣམས་
 ཀྱང་ཆོས་མཛད་ན་ཞིང་ཁམས་འགར་ཕ་སྤྱད་འཕྲད་གསུངས་
80

ནས། ངོ་མཚར་བའི་ལྟས་དུ་མ་དང་བཅས་ཏེ་གཤེགས་པའི་ཚུལ་
བསྟན་ཏོ། །སྤུར་བཞུས་པས་ཐུགས་རྗེ་ཆེན་པོའི་སྐུ་མངོན་དུ་
བྱོན། གདུང་རྣམས་རིང་བསྲེལ་དུ་གྱུར་ནས་བུམ་པར་བཞུགས་
པས། ད་ལྟའང་གསོལ་བ་བཏབ་ན། དུས་བཟང་ལ་བྲེ་ནས་རིང་
བསྲེལ་འབྱོན་པས་བྱིན་རླབས་ཅན་སྲུ་ན་བཞུགས་སོ། །དེ་ནི་རྡོ་རྗེ་
རྒྱལ་པོའི་ལོ་རྒྱུས་སོ།། །།དེས་ཞང་སྟོན་དགྲ་འཇིགས་ལ་གནང་
སྟེ། ༈ དེ་ཡང་། སྦྱིན་པས་བསྡུས་པས་འགྲོ་བར་ཕར་ཕྱིན་
མདྲུག །སྙན་པར་སྨྲས་ནས་དེ་ཉིད་སྒྲུབ་འཇུག་ཅིང་། །བདག་ཉིད་
 ཕར་ཕྱིན་དྲུག་ལ་རྗེས་འཇུག་པའི། །ཞང་སྟོན་དགྲ་འཇིགས་ཞབས་
ལ་ཕྱག་འཚལ་ལོ། །ཞེས་པ་སྟེ། དེ་ཉིད་སྐུ་འཁྲུངས་པའི་ཡུལ་ནི་
ཁྲོ་ཕུ་དགོན་པ། ཡབ་ཞང་སྟོན་ཆོས་ཀྱི་གྲགས་པ་ཞེས་བྱ་བ་འབྲི་
མཁན་མཁས་པ་ཞིག་དང༌། ཡུམ་ཕྱུག་མོ་དཀོན་མཆོག་ལྡན་ཞེས་བྱ་
བ་ཡེ་ཤེས་ཀྱི་ཊཱ་ཀིའི་མཚན་རྟགས་ཚང་བ་ཞིག་གི་སྲས་ཡིན་
--ལ། བཙས་མ་ཐག་ཏུ་གློག་འབྱིན་པ་དང༌། འབྲུག་སྒྲ་སྒྲོག་པ་
-དང་། ས་གཡོ་བ་ལ་སོགས་པ་བྱུང་ནས། ཁོང་བཟའ་ཚང་གི་དགྲ་
ཞིག་ཡོད་པས་ཀྱང་འདི་འདྲ་བ་འཇིགས་སོ་ཟེར་བ་ལ་མཚན་ཡང་དགྲ་
འཇིགས་སུ་བཏགས་སོ། །དེ་ནས་དགུང་ལོ་ལྔ་ལ་འབྲི་ཀློག་
81

བསླབས་པས་བདུན་གྱི་ཚེ་འབྲི་ཀློག་མཐར་ཕྱིན་ཏོ། །བྱང་སེམས་
སྤྲུལ་པ་ལས་རབ་བྱུང་མཛད་ཅིང་ཤིན་ཏུ་བཙུན་པར་བཞུགས་ནས་ས་
སྐྱར་གཤེགས་ཏེ། མཚན་ཉིད་ཀྱི་ཆོས་ཚད་མ་སྡེ་བདུན་ལ་སོགས་པ་
གསན་པས་མཁས་པའི་ཕུལ་དུ་ཕྱིན་པར་གྱུར་ནས། ལོ་ཉི་ཤུ་རྩ་
གསུམ་ལ་དབུས་གཙང་དུ་གྲྭ་སྐོར་མཛད་པས་མཁས་པའི་གྲགས་པ་
མས་
ཐོབ། སླར་ཡང་བྱམས་ཆོས་ལྔ་དང་། ས་སྡེ་ལྔ། མངོན་པ་གོང་
འོག་རྣམས་ལ་མཁས་པར་སྦྱངས་ཏེ། དགེ་བཤེས་ཞིང་མོའི་དྲུང་དུ་
བྱོན་པས། ཁོང་གི་ཞལ་ནས། ཁྱོད་ཀྱིས་གནས་འདིའི་མཁན་པོའི་
བྱ་བ་མཛོད་ཅིག་གསུངས། ཕན་ཐོགས་ཙམ་མི་འོང་མཆི་ཞུས་ཤིང་
གནང་སྟེ། མཁན་པོ་མཛད་པས་བསྟན་པ་ལ་ཕན་ཤིན་ཏུ་ཆེ་བ་
བྱུང༌། ཁྱད་པར་འདུལ་བ་ལ་མཁས་པས་འདུལ་བ་ལུང་ཐོག་ནས་
གསུང་ཞིང་གྲྭ་པའང་ལྔ་བརྒྱ་ཙམ་འདུས། བཀའ་གདམས་པའི་ངང་
ཚུལ་གཙོར་མཛད་ཅིང་ཐུགས་དམ་ཀྱི་མཐིལ་སྨན་བླ་དང་སྒྲོལ་མ་ལ་
མཛད་པས། བྱང་སེམས་སྲུ་པའི་ཞལ་ནས། བུ་ད་དུང་སྙིགས་མའི་
སེམས་ཅན་ལ་ཕན་ཐོགས་དང་བྱིན་རླབས་ཤིན་ཏུ་ཆེ་བ་འཕགས་པ་
སྤྱན་རས་གཟིགས་ཞལ་བཅུ་གཅིག་པའི་ཆོས་སྐོར་འདི་ཉམས་སུ་
ལོངས་གསུངས། རྗེ་བཙུན་སྒྲོལ་མས་ཀྱང་དེ་ལྟར་ལུང་བསྟན་
82

ནས། འཕགས་པ་སྤྱན་རས་གཟིགས་ཞལ་བཅུ་གཅིག་པ་བསྒྲུབས་
ལོ་གསུམ་དང་ཟླ་བ་བཞི་སོང་བའི་ཚེས་བཅོ་ལྔའི་སྲོད་ལ་
པས། 
སྒྲོལ་མ་ཉེར་གཅིག་གི་ཞལ་གཟིགས། ནམ་གུང་ཙམ་ན་སྨན་བླ་བདེ་
གཤེགས་བརྒྱད་ཀྱི་ཞལ་གཟིགས། ནམ་ལངས་ཁར་སྤྱན་རས་
གཟིགས་ཞལ་བཅུ་གཅིག་པ་ཕྱག་སྟོང་སྤྱན་སྟོང་དང་ལྡན་པ་བྱ་སྤྱོད་ཀྱི་
ལྷ་ཚོགས་མང་པོས་བསྐོར་བའི་ཞལ་གཟིགས་ཏེ་དབང་བསྐུར་བྱིན་
བ
 གྱིས་བརླབས་ནས། ཀྱེ་རིགས་ཀྱི་བུ། ས་མཐའམ་རི་ཁྲོད་དབེན་པ་
བསྟེན་ལ་དད་ཟས་དང་གཤིན་ཟས་སྤོངས་ལ་ནུས་ན་དཀའ་སྤྱད་དང་
བཅུད་ལེན་གྱིས། མ་ནུས་ན་བསོད་སྙོམས་གྱིས་ལ་སེམས་ཅན་གྱི་
དོན་གྱིས་ཤིག ཅེས་ལུང་བསྟན་ནས་འོད་ཕུང་དུ་ཡལ་ལོ། །དེར་
ཁོང་གིས་བྱང་སེམས་སྲུ་པའི་དྲུང་དུ་བྱོན་ནས། བདག་རི་ཁྲོད་དུ་
འགྲོ་བར་ཞུ་ཞུས་པས། ད་དུང་གདན་ས་འདིའི་གྲྭ་པ་མང་པོ་འདི་
རྣམས་ལོ་གསུམ་གྱི་བར་དུ་སྐྱོ ངས་ཤིག་གསུངས་ནས་ཤེལ་གྱི་སྤྱན་
རས་གཟིགས་དེ་གནང་ངོ༌། །དེར་ལོ་གསུམ་གྱི་རིང་ལ་སྨྱུང་གནས་
ཁོ་ན་ལ་ཐུགས་དམ་གྱི་མཐིལ་མཛད་པས། མི་སུ་མཐོང་གི་སེམས་
ཀྱིས་ཅི་བསམ་དང་མ་འོངས་པའི་གནད་མཁྱེན་པ་བྱུང་ངོ༌། །དེ་ནས་
ན་བཟའ་དང་བཞུགས་གདན་སོགས་སྤོང་དག་མཛད་དེ་གདན་ས་དགེ་

བཤེས་བྱང་ཆུབ་ཡེ་ཤེས་ལ་གཏད་ནས། ཐོ་རངས་བྱོན་ཏེ་རིན་ཆེན་
སྤུངས་པ་ཞེས་བྱ་བའི་རིའི་རྫ་གསེབ་ཏུ་མི་སུས་ཀྱང་མི་མཐོང་བར་ཟླ་
བ་གསུམ་སྨྱུང་གནས་མཛད་པས། སྔོན་གྱི་ལས་ངན་བསླངས་ནས་
ཚད་པའི་ནད་དྲག་པོ་ཞིག་གིས་ཐེབས་ཏེ་ད་རང་འཆིའམ་སྙམ་ཙ་
ན། ནངས་གཅིག་ཐོ་རངས་གཉིད་ཟ་ཟི་ལ། མི་དཀར་པོ་འོད་ཀྱི་
རང་བཞིན་ཅན་ཞིག་བྱུང་ནས། ཁྱོད་ཀྱི་ནད་འདི་སྔོན་གྱི་ལས་སྒྲིབ་
དག་པའི་རྟགས་ཡིན་གསུངས། ལས་སྒྲིབ་ཅི་ལྟ་བུ་དག་པ་ཡིན་ཞུས་
པས། སྔོན་སྐྱེ་བ་མང་པོའི་གོང་རོལ་ན། ཁྱོད་རྒྱ་གར་ན་ཉ་པར་
སྐྱེས་པས་ཉ་རྣམས་གསོན་པོར་ཆུ་ཚན་ནང་དུ་བཙོས་ནས་ཟོས་པས་
དེའི་རྣམ་སྨིན་གྱིས་ལོ་བྱེ་བ་ཕྲག་བརྒྱའི་བར་དུ་དམྱལ་བའི་སྡུག་
བསྔལ་ཉམས་སུ་མྱོང་བས། དེའི་ཚེ་ངའི་འོད་ཟེར་གྱིས་རེག་པས་
དམྱལ་བའི་གནས་ནས་ཐར་ནས་མི་ལུས་བཅུ་དྲུག་བརྒྱུད་པའི་ཚེ་
བདག་གིས་ཁྱོད་བྱིན་གྱིས་བརླབས་པ་ཡིན། ད་ལན་གྱི་ནད་འདིས་
དེའི་སྒྲིབ་པའི་ལྷག་མ་དག་པ་ཡིན་གསུངས། ཉིད་སུ་ལགས་ཞུས་
པས། སྤྱན་རས་གཟིགས་ཡིན་གསུངས། བྱིན་རླབས་ཤིག་ཞུ་
འཚལ་ཞུས་པས་ཕྱག་གིས་བྱིན་རླབས་མཛད་པས་ན། ལུས་སེམས་
བདེ་བས་ཁྱབ་པ་ཞིག་བྱུང་། གཉིད་སད་པ་ན་ནད་ལས་གྲོལ་འདུག་

གསུངས། དེ་ནས་ཞག་འགའ་སོང་ནས་དཔེ་ཆ་རྣམས་བྱི་བས་ཁྱེར་
བ་འཚོལ་དུ་སོང་བས་སེར་མ་སྐྱེས་ནས་ཞག་བདུན་གྱི་རིང་དྲན་པ་མ་
བྱུང༌། དེ་ནས་དྲན་པ་ཞིག་བྱུང་བ་དང་རྩམ་པ་ནི་མེད་པས་མེ་ལྕགས་
བརྡབས་ནས་ཤིང་སྤེན་མ་བསྲེགས་པའི་ཐལ་བ་ཆུ་ལ་བཏབ་ནས་
བསྐོལ་བ་ཕོར་བ་དོ་གསོལ། ཡང་ཐེངས་གཅིག་སེར་མ་སྐྱེས་པ་
ན། ལུག་རྫིའི་འབབ་སྐམ་པ ་ཚོད་མ་མཛད་ནས་གསོལ། དེ་ནས་
ཡང་ཞལ་ལ་ཆུ་ཐིགས་པ་གཅིག་ཀྱང་མ་གསོལ་བར་ཟླ་བ་བདུན ་ལ་
རྒྱུན་གཅོད་མཛད་ནས་ཏིང་འཛིན་ཟས་སུ་ཟ་ཞིང་བཞུགས་སོ། །དེ་
ནས་ནམ་ཟླ་སྟོན་དུ་སོང་ནས་མདོག་སྨད་འཕྱོའི་ཕུ་རུ་སོང་ནས་ཟླ་དང་
ཤ་སྒོག་སོགས་གསོལ་ཞིང་བཞུགས་པས་ནང་ནས་བདེ་བ་ཤུགས་ཆེན་
པོ་སྐྱེས། ཐུགས་ཏིང་ངེ་འཛིན་གྱི་ངང་དུ་ཡོད་པ་ན། རྣ་བར་ཤུད་སྒྲ་
ཞིག་བྱུང་བར་གཟིགས་པས། འབྲོག་པ་ཞིག་གིས་ནས་ཚུལ་གཉིས་
གཡག་ལ་བཀལ་ནས་དེའི་སྟེང་ཁོ་རང་ཞོན་ཏེ་ཡོང་བ་ན་གཡག་
འདྲོགས་ཏེ་ཁོ་རྒྱང་དུ་བསྐྱུར། དེར་ཁོ་ཚིག་པ་ཟོས་ཏེ། ཅི་འདི་མི་
ཡིན་ནམ་འདྲེ་ཡིན་ཟེར། ང་མི་ཡིན་གསུངས་པས། ཁྱོད་ན་བ་ཡིན་
ནམ་དཀའ་ཐུབ་བྱས་པ་ཡིན་ཟེར། ང་དཀའ་ཐུབ་བྱས་པ་ཡིན་
གསུངས་པས། ཁོ་དད་ནས་ནས་བྲེ་ལྔ་ཕུལ་ཏེ། ད་ཁྱེད་འདིར་
ས
sp

བསྡད་ན་འཆི་བར་འདུག ད་འམ་ཕུག་བྲག་བཙས་མ་རྔ་གིན་འདུག་
པས་དེར་བྱོན་དང་དྲག་ཟེར། དེ་བདེན་དགོངས་ཏེ་བཙས་མ་རྔ་སར་
བྱོན་པས། བྱིས་པ་རྣམས་ན་རེ། འདི་འདྲེ་ཡིན་ནམ་ཟེར། རྒན་པ་
ཚོས་ཁྱོད་ན་བ་མིན་ནམ་ཟེར་ནས་ཚར་ཕོན་བཅུ་གཉིས་ཕུལ། དེ་
བརྡུངས་པས་ནས་བྲེ་བརྒྱད་བྱུང་བ་བསྣམས་ཏེ་བྱོན་ནས་དེ་ལ་བརྟེན་
ནས་ལོ་གཅིག་བཞུགས་པ་སུས་ཀྱང་མ་ཤེས། ཕྱིས་ལུག་རྫིས་མཐོང་
ནས་སྤྱན་དྲངས་ཀྱང་མ་བྱོན། ཉིན་རེ་བཞིན་ཕྱི་དྲོ་ནམ་མཁའ་ལ་
འཕུར་ནས་ཤར་རི་སུའི་རྫ་གསེབ་ན་ཉི་མ་འོད་དུ་འབྱོན་པ་
དང་། མུས་ཆུ་ལ་ཕྱག་མཁར་བརྒྱབས་པས་ཉིན་ཕྱེད་བར་ཆུ་བོ་གྱེན་
དུ་ལྡོག་པ་དང༌། ཡང་ཆུ་ཁྱོད་རང་མལ་དུ་བོབ་ཅིག་གསུངས་
པས། དེ་ལྟར་གྱུར་པ་སོགས་རྫུ་འཕྲུལ་ཡ་མ་ཟུང་བསམ་གྱིས་མི་
ཁྱབ་པ་བསྟན་ནས་འགྲོ་བ་དཔག་ཏུ་མེད་པ་ཕྱིར་མི་ལྡོག་པར་བཀོད་
དེ། སྐུ་གཤེགས་ཁར་ཞལ་ནས། ཁོ་བོའི་སྙིང་མ་ཚིག་པ་ཡོང་བས་
གདུང་རྟེན་མདའ་གང་པ་ཞིག་བཞེངས་ལ་དེར་བཅུག་ནས་འགའ་རང་
ན་སྐྱོལ། ལྕེ་མ་ཚིག་པ་ཡོང་བས་དོན་མོ་རིར་སྐྱོལ་གསུངས་
ནས། ངོ་མཚར་བའི་ལྟས་དང་བཅས་ཏེ་བདེ་བ་ཅན་དུ་
གཤེགས། གདུང་ཞུགས་ཕུལ་བས་རྟེན་བྱོན་པ་རྣམས་གོང་ལྟར་

དང༌། རིང་བསྲེལ་བྲེ་གང་བྱུང་བ་ནི་སྲུའི་མཆོད་རྟེན་གྱི་ནང་དུ་
བཞུགས་སོ། །དེ་ནི་ཞང་དགྲ་འཇིགས་ཀྱི་ལོ་རྒྱུས་སོ།། །།དེས་
-མཛད་པ་རྩི་འདུལ་བ་ཐུགས་རྗེ་བྱང་ཆུབ་ལ་གནང་བ་ཡིན་
ཏེ། ༈ དེ་ཡང་། ཚད་མེད་ཐུགས་རྗེའི་ཤུགས་ཀྱིས་རབ་བསྐུལ་
ནས། །བྱང་ཆུབ་སེམས་མཆོག་སྒོམ་ཚེ་བླ་མ་དང༌། །ཡི་དམ་
གཉིས་སུ་མེད་པར་གཟིགས་གྱུར་པ། །རྩི་འདུལ་ཆེན་པོའི་ཞབས་ལ་
ཕྱག་འཚལ་ལོ། །ཞེས་པ་སྟེ། འདི་ཉིད་ནི་ཕྱུག་ཅིང་དད་པ་ཆེ་བའི་
རིགས་སུ་འཁྲུངས་ཤིང་གཞོན་ནུ་ལ་རབ་བྱུང་མཛད། ཀློག་པ་ཐོས་
བསམ་ལ་ནན་ཏན་མཛད་པས་མཁས་པའི་ཕུལ་དུ་ཕྱིན་པར་གྱུར་
ཏེ། ཁྱད་པར་བྱམས་ཆོས་ཕར་ཕྱིན་ནི་རྒྱལ་བ་བྱམས་མགོན་གྱི་
དགོངས་པ་ཕྱིན་ཅི་མ་ལོག་པར་མཁྱེན་ཅིང་མཁས་བཙུན་བཟང་གསུམ་
གྱི་གྲགས་པས་ཁྱབ་པར་མཛད་ནས། གཙུག་ལག་ཁང་རྩིག་པ་
དང༌། དགེ་འདུན་གྱི་སྡེ་འཛུགས་པ་དང་། གྲྭ་རྒྱགས་དང་ཐུགས་
ཚུལ་འཛུགས་པ་སོགས་མཛད་པས་དགེ་འདུན་སྟོང་ལྷག་འདུས་པའི་
སྐུ་བསོད་རྒྱས་ཤིང་། མཁས་པའི་མཆོག་ཏུ་གྱུར་ཀྱང་གཙོ་བོ་འདུལ་
བ་ལ་མཛད་པས། ཚུལ་ཁྲིམས་ཀྱི་དྲི་ཞིམ་པོ་དྲོ་ལམ་རེའི་ས་ནས་
ཚོར་བ་ཡོད་གསུངས། དེ་ལྟར་ཐུགས་དམ་གྱི་མཐིལ་བདག་གཞན་
87

བརྗེ་བའི་བྱང་ཆུབ་ཀྱི་སེམས་དང་། སྨན་བླ་དང་། སྒྲོལ་མ་ལ་
མཛད་པས། 
ནུབ་ཅིག་མནལ་ལམ་དུ་བུད་མེད་ཤ་རྩ་སྔོ་སིང་ངེ་བ་
ཞིག་བྱུང་ནས། རིགས་ཀྱི་བུ། 
དུས་གསུམ་སངས་རྒྱས་ཐམས་ཅད་
ཀྱི་ངོ་བོ་འཕགས་པ་སྤྱན་རས་གཟིགས་ཡིན་པས
། རྟོག་རིན་ཆེན་
གྲོགས་སུ་ཁྲིད་ལ། 
ནངས་པར་ལྡོག་ལྷོད་བྱ་བ་ན་སྤྲུལ་པའི་སྐུ་ཞང་
སྟོན་དགྲ་འཇིགས་བྱ་བ་ཐུགས་བསྐྱེད་གསུང་དུ་འབྱོན་པ་ཡོད་
པས། ཁོང་ལ་བཀའ་ལུང་ཞུས་དང་། འགྲོ་དོན་འཕེལ ་བར་ཡོང་
ཞེས་མི་སྣང་བར་གྱུར་ཏོ། །དེར་ཐོ་རངས་མནལ་སད་པ་དང་རྟོག་
རིན་ཆེན་ཁྲིད་དེ་བྱོན་ནས་ཐུགས་བསྐྱེད་ཀྱང་གསན
། བཅུ་གཅིག་
ཞལ་ཀྱི་དབང་ཁྲིད་སྒྲུབ་ཐབས་བསྙེན་ཚད་དང་བཅས་པ་གསན་
ཏེ། དེར་ཞང་སྟོན་གྱི་ཞལ་ནས། མཛད་བྱ་བ་ཡུལ་བཟང་བ་མིང་
ངན་པ། 
ལུང་པ་གཅིག་ན་མི་རིགས་མི་གཅིག་པ་ལྔས་སྐད་རིགས་མི་
འདྲ་བ་རེ་རེ་འདོན་པ། 
ཀླུ་གདུག་པ་ཅན་གནས་པས་མི་དད་པ་ཆུང་
བ། གསར་འགྲོགས་ཆེ་བ། 
མདའ་ན་གྲྭ་སྨན་བྱ་བའི་ཀླུ་བདུད་ཡོད་
པས་ནད་མང་ལ་ཆགས་སྡང་ཆེ་བའི་ས་ཡིན
། ཁྱོད་ཀྱིས་ཟུང་ཞིག་
དང་དུས་ཕྱིས་སེམས་ཅན་ལ་ཕན་པ་རྒྱ་ཆེན་པོ་ཡོང་གསུངས་ནས་
སྒྲུབ་ཐབས་མན་ངག་ཁྲིད་རིམ་ལག་ལེན་དང་བཅས་པ་ཐམས་ཅད་

གནང་ངོ༌། །དེ་ནས་ཡར་བྱོན་སྨྱུང་གནས་སྟོང་ཕྲག་གཅིག་གི་དམ་
བཅའ་མཛད་པས། སུམ་བརྒྱ་སོང་བའི་ཚེ་ས་ག་ཟླ་བའི་ཚེས་བཅོ་
ལྔའི་ཉིན་མོ་འཕགས་པ་སྤྱན་རས་གཟིགས་ཕྱག་སྟོང་སྤྱན་སྟོང་དང་
ལྡན་པ་མདུན་གྱི་ནམ་མཁར་འོད་ཟེར་གྱི་དཀྱིལ་དུ་བཞུགས་པ་ ཞལ་
གཟིགས་ཤིང་གསུང་བྱོན་ལུང་བསྟན་ཏོ། །དེ་ནས་བཟུང་སྟེ་ཡང་
ཡང་ཞལ་བཅུ་གཅིག་པའི་ཞལ་མཇལ། གསུང་ཐོས། གདམས་པ་
གསན་ནས་མཆོག་གི་དངོས་གྲུབ་ཐོབ། སེམས་ཅན་དཔག་ཏུ་མེད་པ་
སྨིན་གྲོལ་ལ་བཀོད་ནས་བདེ་བ་ཅན་གྱི་ཞིང་ཁམས་སུ་གཤེགས་
སོ། །དེ་ནི་རྩི་འདུལ་བའི་ལོ་རྒྱུས་སོ།། །།དེས་ཆོས་རྒྱལ་མདོག་
ལྷོད་པ་ཤཱཀྱ་བྱང་ཆུབ་ལ་གནང་བ་ཡིན་ཏེ། ༈ དེ་ཡང་། མཐུན་
པའི་ཡུལ་གནས་སྐྱེས་བུ་དམ་པ་བསྟེན། བདག་ཉིད་ལེགས་སྨོན་
སྔོན་བསགས་བསོད་ནམས་ཅན། །འཁོར་ལོ་བཞི་དང་ལྡན་པ་ཆོས་
ཀྱི་རྗེ། །བདེ་བ་ཅན་པའི་ཞབས་ལ་ཕྱག་འཚལ་ལོ། །ཞེས་པ་
མང
 སྟེ། འདི་ཉིད་སྐུ་འཁྲུངས་པའི་ཡུལ་མདོག་སྨད་པ་ཁྱིམ་བདག་ཕྱུག་
ཅིང་སྙིང་རྗེའི་སྟོབས་ལྡན་ཞིག་ལ་སྲས་གཉིས་ཡོད་པའི་གཅེན་པོ་ཡིན་
ལ། དགུང་ལོ་བདུན་ལ་རབ་ཏུ་བྱུང་ཞིང་ཐོས་བསམ་མཛད་
པས། བཅོ་ལྔ་ལ་ཕར་ཕྱིན་དང་འདུལ་བ་མཁྱེན་ཏེ་ཐུགས་ཐོག་ནས་

བཤད་པ་མཛད་ཅིང་ལྷག་པར་འདུལ་བ་ལ་མཁས་པའི་གྲགས་པ་
ཐོབ། དེ་ནས་སྨན་བླ་དང་སྒྲོལ་མ་ལ་ཐུགས་དམ་གྱི་མཐིལ་མཛད་
ནས་བྲག་ཕུག་ཅིག་ཏུ་བཞུགས་པས། དབྱར་ཟླ་འབྲིང་པོའི་ཉི་ཤུ་
བརྒྱད་ལ་སེང་ལྡེང་ནགས་ཀྱི་སྒྲོལ་མ་གཙོ་འཁོར་གསུམ་པའི་ཞལ་
གཟིགས་དངོས་གྲུབ་གནང་ནས། ཀྱེ་རིགས་ཀྱི་བུ། མདོག་ལྷོད་དུ་
དགོན་པ་ཐོབ་དང་ཁོ་མོས་གྲོགས་བྱའོ། །མདོག་ལྷོད་ནག་པོ་བྱ་བ་རི་
གཟར་བ། ས་རྩུབ་པ། མི་སེམས་སྲ་བ། ལས་རྒྱུ་འབྲས་ལ་མི་
འཛེམས་པ་འདིར་སེམས་ཅན་གྱི་འགྲོ་དོན་བྱ་དགོས་པས
། མཛད་
པར་རྩི་འདུལ་བ་ཅན་དུ་སོང་ལ་བོད་ཁ་བ་ཅན་གྱི་ལྷ་སྐལ་འཕགས་པ་
སྤྱན་རས་གཟིགས་ཞལ་བཅུ་གཅིག་པ་ཕྱག་སྟོང་སྤྱན་སྟོང་དང་ལྡན་པ་
སེམས་ཅན་ཐམས་ཅད་སྐྱོབ་པར་བྱེད་པ་འདིའི་དབང་ཁྲིད་སྒྲུབ་ཐབས་
ཞུས་ཤིག་ཅེས་ལུང་བསྟན་ཏོ། །དེ་ནས་སང་ནམ་ལངས་པ་དང་བྱོན་
ཏེ་རྩི་འདུལ་བ་དང་མཇལ་ཏེ་གདམས་པ་ཞུས་པས། ཐུགས་རྗེ་ཆེན་
པོའི་དབང་ཁྲིད་རྣམས་ལེགས་པར་གནང་སྟེ་ཡར་བྱོན་པར་བརྩམས་
པས། རྩི་འདུལ་བའི་ཞལ་ནས། གྲངས་བསྙེན་ཉི་ཤུ་རྩ་གཅིག་ང་
རང་གི་རྩར་སྡོད་ལ་ཐོང་གསུངས་པ་ལྟར་མཛད་དོ། །དེ་ནས་ཡར་
བྱོན་ནས་མདོག་ལྷོད་བཏབ། སྐུ་བསོད་ཀྱི་དཔལ་འབྱོར་རྒྱས་ཤིང་ལོ་

རེ་ལ་ཕར་ཕྱིན་དང་འདུལ་བའི་བཤད་པ་བྱེད་མི་ཉི་ཤུ་ཙམ་རེ་
བྱུང་། དེར་སྨྱུང་གནས་སྟོང་ཕྲག་གཅིག་གི་དམ་བཅའ་མཛད་ནས་
བཞུགས་པའི་ཚེ། སུམ་བརྒྱ་ཐེངས་པའི་ཚེས་བརྒྱད་ཀྱི་དང་པོའི་ནུབ་
མོའི་མནལ་ལམ་དུ། འོད་ཟེར་དཀར་པོ་ཞིག་མདུན་ན་ཟུག་པ་ལ་
ལག་པས་བཟུང་བས་འོད་ཟེར་དེས་ཁོང་ཁྱེར་ནས་སོང་བས་པོ་ཏ་ལར་
སླེབས་ཏེ། ས་གཞི་ཐམས་ཅད་དཀར་ལ་དྭངས་པ། མེ་ཏོག་དཀར་
པོ་སྐྱ་ཆིལ་ལེ་བྱས་པ། རིན་པོ་ཆེ་ལས་གྲུབ་ཅིང ་མེ་ཏོག་རྒྱས་པའི་
སྟེང་དུ་སྤྲུལ་པའི་བྱ་དུ་མས་ཐེག་ཆེན་གྱི་ཆོས་སྒྲ་སྒྲོག་པ། རླུང་དལ་
བུ་གཞལ་མེད་ཁང་ལ་ཕོག་པས་གསེར་གྱི་དྲིལ་བུ་གཡེར་ཁ་རྣམས་
ལས་ཚད་མེད་བཞིའི་སྒྲ་བསྒྲགས་པས་རྣ་བའི་དབང་པོ་ཚིམ་པར་བྱེད་
པ། སྤྲུལ་པའི་རི་དྭགས་སྤུ་སྡུག་ཡིད་དུ་འོང་བ་རྣམས་ཀྱི་དགའ་བའི་
སྤྱོད་པས་མིག་གི་དབང་པོ་ཚིམ་པར་བྱེད་པ། བར་ལས་བདུད་རྩིའི་
རྒྱུན་བབ་པས་བཀྲེས་སྐོམ་སེལ་བ། དུས་དུས་སུ་དཔག་བསམ་གྱི་
ཤིང་ལས་ལྷའི་གོས་དར་བྱུང་བས་ལུས་ཀྱི་གདུང་བ་སེལ་ཞིང་རིན་པོ་
ཆེའི་རྒྱན་མང་པོས་དགའ་བ་བསྐྱེད་པ། རིན་པོ་ཆེ་སྣ་ལྔ་ལས་གྲུབ་
པའི་གཞལ་ཡས་ཁང་ཕྱོགས་གསུམ་གྱི་སྒོ་ཕྱེ་བའི་ནང་དུ། འཕགས་
པ་སྤྱན་རས་གཟིགས་ལ་བྱང་ཆུབ་སེམས་དཔའ་དཔག་ཏུ་མེད་པས་

བསྐོར་ཏེ་བཞུགས་པ་མཇལ་ནས་ཕྱག་མང་དུ་བཙལ་སྐོར་བ་བྱས་ཏེ་
གསོལ་བ་བཏབ་པས། འཕགས་པའི་ཞལ་ནས། རིགས་ཀྱི་བུ་འོང་
བ་ལེགས་སོ། །གསུངས་ནས་འོད་ཟེར་དཀར་པོ་ཞིག་སྙིང་གར་ཐིམ་
པས་ལུས་སེམས་བདེ་བས་གང་། མ་ཤི་བར་དུ་སེམས་ཅན་གྱི་དོན་
གྱིས་ཤིག ནམ་འཆི་བའི་ཚེ་བདག་གིས་འབོད་དུ་གཏང་ངོ༌། །
ཞེས་གསུངས་པ་དང་མནལ་སད་དོ། །དེའི་ཕྱི་ཉིན་གང་ལ་གང་
འདུལ་གྱི་ཆོས་ཀྱིས་སེམས་ཅན་གྱི་དོན་མཛད། མཚན་མོ་མནལ་
ལམ་བཟུང་ནས་འཕགས་པའི་དྲུང་དུ་ཆོས་ཉན་དུ་གཤེགས། དེའི་
སྟོབས་ཀྱིས་ཆོས་ཐམས་ཅད་མཉམ་པ་ཉིད་རྣམ་པར་ལྟ་བ་ཞེས་བྱ་བའི་
ཏིང་ངེ་འཛིན་གྲངས་མེད་པ་མངོན་དུ་གྱུར་ཏོ། །དུས་རེ་ཞིག་ན་ད་ནི་
ང་འགྲོ་བས་ཁྱེད་རྣམས་དྲི་རྒྱུ་ཡོད་ན་ད་ལྟ་ཤོག་གསུངས་ནས་གདན་
ས་བཀོད། ཞལ་བཀོད་རྣམས་མཛད་ནས། སྤང་དགོན་བདེ་བ་ཅན་
དུ་དབེན་ཁང་ཞིག་མཛད་ནས་ཐུགས་དམ་དུ་ཡུན་རིང་བཞུགས། དེ་
ནས་ངོ ་མཚར ་ བ འི་ལྟས་དུ་མ་དང་བཅས་པོ་ཏ་ལར་
གཤེགས། གདུང་བཞུས་པས་རིང་བསྲེལ་དུ་མ་དང་སྐུ་རང་བྱོན་་
མང་པོ་རྣམས་ཞལ་ཏ་བཞིན་བལ་ནས་གདན་དྲངས་པའི་སྒྲོལ་མ་
བ་
གསུང་བྱོན་གྱི་ནང་དུ་བཞུགས་སོ། །དེ་ནི་བདེ་བ་ཅན་པའི་ལོ་རྒྱུས་

སོ།། །།དེས་མཁན་པོ་ཆུ་བཟང་པ་བྱང་ཆུབ་འབར་ལ་གནང་
སྟེ། ༈ དེ་ཡང་། ཉེས་ལྟུང་དྲི་མའི་སྐྱོན་གྱིས་མ་གོས་ཤིང་། །
གཡེལ་བ་མེད་པར་དགེ་བའི་ལས་ལ་བརྩོན། །རྒྱུན་འཆད་མེད་པར་
འགྲོ་བའི་དོན་མཛད་པ། །བྱང་སེམས་ཆུ་བཟང་པ་ལ་ཕྱག་འཚལ་
ལོ། །ཞེས་པ་སྟེ། འདི་ཉིད་སྐུ་འཁྲུངས་པའི་ཡུལ་ནི་མུས་ཀྱི་དེང་
དཀར་བ་ཡིན་ལ། ཡབ་ཇོ་སྲས་འབར་ཞེས་པ་དང་། ཡུམ་སྐྱིད་
དཔལ་ཞེས་པ་གཉིས་ལ་སྲས་གཉིས་འཁྲུངས་པའི་ཆེ་བར་མཚན་ཇོ་
སྲས་དཔལ་འབར་ཞེས་གསོལ། དགུང་ལོ་བཅུ་གཅིག་ལ་མདོག་
ལྷོད་པའི་དྲུང་དུ་དགེ་བསྙེན་དང་རབ་བྱུང་གི་སྡོམ་པ་བཞེས། དེ་ནས་
ཐོས་བསམ་མཛད་པས་སྤྱོད་འཇུག་དབུ་མ་སོགས་དང་། ཁྱད་པར་
དུ་འདུལ་བ་ལ་མཁས་པར་གྱུར་ཏེ། དགུང་ལོ་ཉི་ཤུ་ལ་བསྙེན་པར་
རྫོགས་ནས་རི་ཁྲོད་དབེན་པ་བསྟེན་ཅིང་སྒྲུབ་པ་ཟབ་མོས་དུས་འདའ་
ཞིང་བཞུགས་པའི་ཚེ། ནུབ་ཅིག་མནལ་ལམ་དུ་མི་དཀར་པོ་ཞིག་
བྱུང་ནས་ཁྱོད་ང་ལ་འབྲེལ་པ་ཡོད་པས། ཁོ་དང་ང་ལ་ཁྱད་མེད་པས་
མདོག་ལྷོད་པའི་དྲུང་ནས་སྤྱན་རས་གཟིགས་ཀྱི་དབང་ལུང་སྒྲུབ་
ཐབས་དང་བཅས་པ་ཞུས་ལ་ཉམས་སུ་ལོངས་གསུངས་ནས་མི་སྣང་
བར་གྱུར་ཏོ། །དེར་ནངས་པར་ཆོས་རྒྱལ་མདོག་ལྷོད་པའི་དྲུང་དུ་

ཁོང་གི་ཞལ་ནས་སྐྱབས་སུ་
བྱོན་ནས་ལོ་རྒྱུས་རྣམས་ཞུས་པས
ང་ལའང་རྨི་ལམ་བཟང་པོ་ཞིག་བྱུང་
མཆི་འཕགས་པ་ཡིན་འདུག 
འཕགས་པའི་སྒྲུབ་ཐབས་ཁྲིད་ལག་ལེན་དང་བཅས་
གསུངས་ནས། 
དེ་ནས་བདེ་བ་ཅན་དུ་སྨྱུང་གནས་བརྒྱ་རྩ་གཅིག་མཛད་
པ་གནང་། 
ད་དུང་འཕགས་པའི་ཞལ་མ་མཇལ་
ནས་ད་འགྲོ་བར་ཞུ་ཞུས་པས། 
ཁྱོད་གཞན་དང་མི་འདྲ་བས་སྒྲུབ་པ་རམ་ལ་གྱིས་
བར་སྡོད། 
དེར་སྨྱུང་གནས་ཅག་མར་མཛད་ནས་སུམ་བརྒྱ་སོང་བའི་
གསུངས། 
། ནང་ཐམས་
ཚེས་བཅོ་ལྔ་དངོས་གཞིའི་ནུབ་མོ་ནམ་ཕྱེད་ཡོལ་ཙམ་ན
། འདི་ཅི་མར་མེའི་འོད་
ཅད་འོད་ཀྱིས་སྐྱ་མེར་རེ་གང་འདུག་པས
ཡང་ང་རང་མིག་འཁྲུལ་ལམ་སྙམ་ནས་གཟིགས་
དམ། 
མདུན་གྱི་ནམ་མཁར་སྤྲིན་གསེབ་ཏུ་འཕགས་པ་ཕྱག་སྟོང་སྤྱན་
པས། 
། ལྷ་
སྟོང་ལ་བཀའ་གདམས་བརྒྱུད་པས་བསྐོར་ནས་བཞུགས་པ་ལ
། དགའ་
དུ་མས་མཆོད་པ་འབུལ་བ་དང་བཅས་པ་ཞལ་གཟིགས་ཏེ
འཕགས་པ་ཉིད་ཀྱི་སྤྲུལ་པས་
། ཆེས་ན་ངུ་བྲོ་ཟེར་བའི་དཔེ་ལྟར
སྒྲུབས་གསུངས་ནས་བསྒྲུབས་པ་ལགས་ཀྱང་ད་བར་དུ་ཐུགས་རྗེས་མི་
། ཞེས་ཞུས་
ན་པ་ལས་ངན་པ་བདག་གིས་ཅི་ཉེས
འཛི 
ང་ཁྱོད་དང་སྐད་ཅིག་ཀྱང་མ་བྲལ་
འཕགས་པའི་ཞལ་ནས། 
པས། 
94

བ་ཡོད་དེ། ངས་ཁྱོད་ལ་ལུང་བསྟན་པའི་དུས་སུ་ཁྱོད་ཀྱི་རྣམ་རྟོག་ལ་
འདི་བདུད་ཀྱི་སྤྲུལ་པ་ཞིག་ཡིན་ནམ་བསམ་པས་ལན། ད་ང་དང་
ཁྱོད་ལ་འདུ་འབྲལ་མེད་པས་དུས་གསུམ་སངས་རྒྱས་ཐམས་ཅད་ཀྱི་
ཐུགས་དགོངས་ང་ལ་འདུས་པ་ཡིན། ཁྱོད་ཀྱིས་སེམས་ཅན་གྱི་དོན་
དུ་སྟོན་ལ་སྒོ་གསུམ་དོན་དང་ལྡན་པར་གྱིས་ཤིག་གསུངས་
ནས། འོད་ཟེར་དཀར་པོ་དེས་མུས་ཀྱི་ལུང་པ་ཐམས་ཅད་སྐྱ་ཆིལ་
གྱིས་བྱུང་ངོ༌། །དེར་ནངས་པར་དགྱེས་པའི་ངང་ནས་ཆོས་རྒྱལ་ཆེན་
པོའི་དྲུང་དུ་བྱོན་ཏེ་ཕྱག་འཚལ་བ་ན། ཁོང་གི་ཞལ་ནས། བུ་མདང་
སེམས་དགའ་འམ་གསུངས། བདག་ནི་སེམས་སྤྲོས་པ་ལས་རྣམ་
པར་གྲོལ་ཞུས་པས། འོ་དེ་ལྟར་ལགས་པས་ད་གར་དགྱེས་པར་
བཞུགས་ལ་སེམས་ཅན་གྱི་དོན་མཛོད་གསུངས། དེར་མུས་སུ་བྱོན་
ནས་སྐུ་བསོད་ཆེན་པོ་བྱུང་སྟེ། ཟླ་བ་རེ་ལ་སྨྱུང་གནས་ཀྱི་སྒྲུབ་མཆོད་
རེ་དང༌། ཕྱོགས་བཞི་ཡུམ་རྒྱས་འབྲིང་བསྡུས་གསུམ་གྱི་གསུང་
སྒྲོག་རེ་མཛད། བསོད་སྙོམས་ལ་བརྟེན་པའི་དགེ་འདུན་སུམ་བརྒྱ་
ཙམ་ཞིག་བཙུགས། བཀའ་གདམས་ཀྱི་རྣམ་ཐར་གཙང་མ་འཛིན་
ཅིང་འཕགས་པ་ཐུགས་རྗེ་ཆེན་པོ་དང་ལུས་དང་གྲིབ་མ་བཞིན་མི་
འབྲལ་བར་བཞུགས། དུས་གསུམ་མཁྱེན་པའི་མངོན་ཤེས་མངའ་

བས། ཉིན་གཅིག་ཆོས་གསུང་བའི་དུས་སུ་སྤྱན་ཟིམ་མེར་མཛད་
ནས། སླེ་ལུང་ཚལ་གྱི་བསྐོར་ན་ཡར་རྐྱང་འཐེང་པོ་ཞིག་འགྲོ་བ་
དང༌། མུས་ཀྱི་ལུང་པ་འདི་ལ་འཇག་མ་ཕྱུར་བ་དང་། ངའི་དགོན་
པ་འདི་ལ་བུད་མེད་ཀྱི་ཞུད་རྟགས་འཇུག་པ་ཞིག་ད་ནས་ལོ་སུམ་བརྒྱ་
ན་འབྱུང་བ་འདུག དེ་ཙ་ན་ངའི་ཆོས་འདི་སྒྲུབ་སླ་བ་ཡིན་པས་སྒྲུབ་
པ་ལ་ནན་ཏན་གྱིས་ཤིག་གསུངས། དེ་ནས་དགུང་ལོ་བརྒྱད་ཅུ་རྩ་
བརྒྱད་བཞེས་པའི་ནམ་མཐོང་གི་ཟླ་བ་ལ་དོན་ཞིག་སྒྲུབ་པར་མཛོད་
པའི་ཚེ་དཀྱིལ་འཁོར་ལ་མེ་ཏོག་གི་ཆར་མངོན་སུམ་དུ་བབ་ཅིང་སྒྲ་
དང་འོད་སོགས་ངོ་མཚར་བའི་ལྟས་དུ་མ་བྱུང་། གནས་བརྟན་བཅུ་
དྲུག་གི་ཕྱག་མཆོད་མཛད་པའི་ཚེ་མཚན་མོ་འཚོ་བའི་ལྔ་ཕྲུགས་ཉེར་
ལྔ་དང་ལྡན་པའི་དགེ་སློང་མང་པོ་བྱོན། དབྱུག་གུ་ཟླ་བའི་ཚེས་
བརྒྱད་ལ་སངས་རྒྱས་སྨན་བླའི་ཞལ་གཟིགས་ཤིང་གནོད་སྦྱིན་གྱི་སྡེ་
དཔོན་རྣམས་ཀྱིས་ལྷའི་བདུད་རྩི་དྲངས། ཉེར་དགུའི་ཉིན་རིགས་
གསུམ་མགོན་པོའི་ཞལ་གཟིགས། དེ་ནས་ཞལ་ནས། ད་ང་ཡང་
འགྲོ་བས་ཁྱེད་བུ་སློབ་རྣམས་ཀྱང་ཆོས་འཕེལ་ལ་སྐྱིད་པར་
གྱིས། དགེ་བཤེས་ཆགས་སྡང་ཅན་རྣམས་ང་དང་འགྲན་ན་སེམས་
ཅན་གྱི་དོན་མཛོད། ངའི་རོ་འདི་ཞག་བདུན་ཞོག ང་རང་གི་རྒྱུགས་
96

ལྷག་གང་ཡོད་རྣམས་ཀྱིས་དགེ་རྩ་གྱིས་གཞན་དགེ་བ་མང་པོ་བྱ་མི་
དགོས། སྨྱུང་གནས་ལ་འཚོགས་པའི་མི་རྣམས་ལ་འབྱོར་ན་གདན་
རེ་དྲོངས། མ་འབྱོར་ན་ཐོར་ཐུག་རེ་དྲོངས། དེའང་མ་བྱུང་ན་ཆུ་
དང་མེ་ཤིང་དུམ་རེས་བཀུར་སྟི་གྱིས་དང་། འདི་བསོད་ནམས་ཤིན་
ཏུ་ཆེ་བ་འཕགས་པས་ང་ལ་དངོས་སུ་ལུང་བསྟན་པ་ཡིན། མིའི་ཟེར་
ལོ་མ་ཡིན། ཁོང་གིས་རྫུན་མི་གསུང་། ལར་ང་ལ་དགེ་རྩ་གཞན་མི་
དགོས། མ་ཇོ་ཆོས་སྐྱིད་ཀྱིས་སྨྱུང་གནས་པའི་གདན་མནན་པས་བྱ་
རོག་གིས་དུར་ཁྲོད་ནས་རུས་པ་ཁྱེར་བ་རིང་བསྲེལ་དུ་སོང་བ་འདི་མ་
མཐོང་ངམ། ངས་ལས་དགེ་སྡིག་ཤེས་ནས་ཇོ་བོ་ཨ་ཏི་ཤའི་རྣམ་ཐར་
དེང་སང་བར་བསྐྱངས་པ་ཡིན། ཁྱེད་རྣམས་ཀྱང་དེ་བཞིན་གྱིས་ཤིག་
གསུངས་ནས། བྲམ་ཟེ་ཟླ་བའི་ཚེས་གཉིས་ལ་ངོ་མཚར་བའི་ལྟས་དུ་
མ་དང་བཅས་ཏེ་པོ་ཏ་ལར་གཤེགས་སོ། །དེར་ཞག་གསུམ་གྱི་དུས་
བལྟས་པ་ན་སྐུ་གདུང་གཟི་མདངས་མ་ཡལ་བར་བྱིས་པ་ལོ་བདུན་པ་
ཙམ་དུ་སོང་བ་ཞག་བདུན་གྱི་མཐར་ཞུགས་ལ་ཕུལ་བས་རིང་བསྲེལ་
དང་ལྷ་སྐུ་ཡིག་འབྲུ་སོགས་ གཟི་བརྗིད་འབར་བ་དུ་མ་བྱོན། །དེ་ནི་
མཁན་པོ་ཆུ་བཟང་པའི་ལོ་རྒྱུས་སོ།། །།དེས་རིན་པོ་ཆེ་ཤེས་རབ་
འབུམ་ལ་གནང་སྟེ། ༈ དེ་ཡང་། དགོས་འདོད་མ་ལུས་འབྱུང་
_97

བའི་རིན་པོ་ཆེ། །གནས་ལུགས་ཇི་བཞིན་རྟོགས་པའི་ཤེས་རབ་
ཅན། །ཡོན་ཏན་འབུམ་ཕྲག་དཔག་ཏུ་མེད་པའི་གཏེར། །ཆོས་རྗེ་
རིན་པོ་ཆེ་ལ་ཕྱག་འཚལ་ལོ། །ཞེས་པ་སྟེ། འདི་ཉིད་སྐུ་འཁྲུངས་
པའི་ཡུལ་ནི་གཙང་། ཡབ་ཡུམ་དད་པ་དང་ལྡན་པའི་སྲས་སུ་སྐུ་
འཁྲུངས་པའི་ཚེ་འཇའ་ཟུག་པ་དང་། མེ་ཏོག་གི་ཆར་ལ་སོགས་པ་
ལྟས་བཟང་པོ་དུ་མ་བྱུང༌། དགུང་ལོ་བཅུ་དྲུག་ལ་རབ་ཏུ་བྱུང་ནས་
སློབ་གཉེར་མཛད་པས་བཀའ་བཞི་མཁྱེན་ཅིང་གྲྭ་སྐོར་ཡང་
དབུ་མ་རིགས་པའི་ཚོགས་དྲུག་ལ་མཁས་པར་གྲགས་ཤིང་
མཛོད། 
གཞན་ཡང་བསྟན་བཅོས་མང་པོ་ཐུགས་སུ་ཆུད་པར་མཛད། བརྟག་
གཉིས། གསང་འདུས། དུས་འཁོར་ལ་སོགས་གསང་སྔགས་ཀྱང་
མང་དུ་མཁྱེན། རིན་པོ་ཆེ་གྲུབ་ཐོབ་ལས་སྦྱོར་དྲུག་གསན་པས་
རྟག་་་བཅུ་དང་ཡོན་ཏན་བརྒྱད་ཤར་བ་སོགས་ཡོན་ཏན་དུ་མ་དང་
མངོན་ཤེས་ལྔ་མངའ་བར་གྲགས་སོ། །འཇམ་དཔལ་དམར་པོ་
བསྒྲུབས་པས་ཞལ་མངོན་སུམ་དུ་གཟིགས་ཏེ་ཐུགས་རབ་རྒྱ་ཆེན་པོ་
ནུབ་ཅིག་མནལ་ལམ་དུ་བུད་མེད་ལྗང་གུ་དར་སྔོན་པ་ཏྲ་རིས་
སྐྱེས། 
ལག་ཏུ་མེ་ཏོག་ཨུཏྤལ་ཐོགས་པ་ཞིག་གིས་ཁྱོད་འདིར་མ་
གྱོན་པ། 
སྡོད་མཁན་ཆུ་བཟང་ཅན་དུ་སོང་ལ། དུས་གསུམ་གྱི་སངས་རྒྱས་

 ཐམས་ཅད་ཀྱི་ངོ་བོ་སྤྱན་རས་གཟིགས་ཞལ་བཅུ་གཅིག་པའི་སྒྲུབ་
ཐབས་ཞུས་ལ་ཉམས་སུ་ལོངས་དང་མཆོག་གི་དངོས་གྲུབ་འཐོབ་པར་
 འགྱུར་རོ། །ཞེས་ལུང་བསྟན་བྱུང་བས། དེར་མཁན་ཆུ་བཟང་པའི་
དྲུང་དུ་བྱོན་ཏེ་གསེར་ཞོ་བདུན་ཕུལ་ནས
། ཞལ་བཅུ་གཅིག་པའི་
དབང་བསྐུར་དང་བསྐྱེད་རྫོགས་ཀྱི་ཁྲིད་སྒྲུབ་ཐབས་ཞུས་ནས་ཟླ་བ་
གསུམ་སྒྲུབ་པ་མཛད་པས། 
སྤྱན་རས་གཟིགས་ཞལ་བཅུ་གཅིག་པ་
ལ་འཇིགས་པ་བརྒྱད་སྐྱོབ་ཀྱིས་བསྐོར་བའི་ཞལ་གཟིགས
། དེ་ནས་
བཟུང་སྟེ་བཅུ་གཅིག་ཞལ་དང༌། 
རྗེ་བཙུན་སྒྲོལ་མའི་ཞལ་རྟག་ཏུ་
གཟིགས། 
བཤད་སྒྲུབ་ཀྱི་སྒོ་ནས་སེམས་ཅན་གྱི་དོན་དཔག་མེད་
དང་། 
བསྟན་པ་དར་རྒྱས་ཆེན་པོ་མཛད་དེ། མཐར་སྐུ་གཤེགས་
སྐབས་ཀྱང་ས་གཡོ་བ་དང་། 
མེ་ཏོག་གི་ཆར་སོགས་ལྟས་བསམ་
གྱིས་མི་ཁྱབ་པ་བྱུང་ཞིང་། 
གདུང་བཞུས་པས་རིང་བསྲེལ་དང་སྤྱན་
རས་གཟིགས་ཀྱི་སྐུ་མང་པོ་བྱོན། །དེ་ནི་ཤེས་རབ་འབུམ་གྱི་ལོ་རྒྱུས་
སོ།། །།
དེས་རྒྱལ་བའི་སྲས་པོ་ཐོགས་མེད་བཟང་པོ་དཔལ་ལ་གནང་
སྟེ། ༈ དེ་ཡང་། 
རྒྱལ་བ་སྲས་བཅས་མཁྱེན་བརྩེ་གཅིག་བསྡུས་
པ། །
ཐོགས་མེད་ཤེས་བྱའི་གནས་ལ་རབ་འཇུག་པ
། །བཟང་པོའི་
ཕྲིན་ལས་ཆེན་པོ་མཐའ་དག་གི །དཔལ་དུ་བྱེད་པ་དེ་ལ་ཕྱག་འཚལ་

ལོ། །ཞེས་པ་སྟེ། སྐྱེས་བུ་དམ་པ་འདི་ཉིད་ཀྱི་རྣམ་ཐར་ཅུང་ཟད་
རྒྱས་ཙམ་བརྗོད་ན། དེའང་འདི་ཉིད་སྐུ་འཁྲུངས་པའི་ཡུལ་
ནི། དཔལ་ལྡན་ས་སྐྱའི་གཙུག་ལག་ཁང་ལས་ལྷོ་ནུབ་ཏུ་དཔག་ཚད་
ཕྱེད་གསུམ་ཙམ་བགྲོད་པ་ན་བྲག་སྐྱ་ཞེས་བྱ་བ་ཡིན་ལ། གདུང་རུས་
ནི་སྟོད། ཡབ་དཀོན་མཆོག་དཔལ་ཞེས་པ་དང༌། ཡུམ་འབུམ་སྒྲོན་
ཞེས་པ་གཉིས་ཀྱི་སྲས་སུ་ངོ་མཚར་བའི་ལྟས་དུ་མ་དང་བཅས་ཏེ་
འཁྲུངས་ཤིང་། དེའང་གཞོན་ནུ་སྨྲ་ཤེས་པ་ཙམ་ནས་རྩེད་མོ་བྱེད་པ་
ལའང་ཆོས་འཆད་པ་དང་། སྒོམ་བྱེད་པ་སོགས་དགེ་བའི་ལས་ཀྱིས་
དུས་འདའ་བ་སྔོན་གྱི་བག་ཆགས་སད་པའི་རྣམ་འགྱུར་ཁོ་ན་བསྟན ་
ཅིང་། 
བྱང་སེམས་སྙིང་རྗེ་ཆེན་པོ་དང་ལྡན་པས་ཤིང་ལོ་རླུང་གིས་
ཁྱེར་བ་ལ་སེམས་ཅན་གཅིག་རླུང་གིས་ཁྱེར་གསུངས་ནས་བཤུམས་
པ་དང་། ཤ་མོ་འབུས་གང་བ་བ་མོ་ཆགས་པ་གཅིག་ན་བཟས་བཀབ་
ནས་བཞུགས་པ་སོགས་བྱང་ཆུབ་སེམས་དཔའི་སྤྱོད་པ་འབའ་ཞིག་
མཛད་དོ། །དགུང་ལོ་དགུ་བཞེས་པ་ན་ཆོས་ཀྱིས་ཐུགས་འཕྲོག་ནས་
ཕྱུགས་ལུག་འཚོར་བཞུགས་ས་ནས་བྲོས་ཏེ ་བསམ་གླིང་དུ་
བྱོན། སྟོན་པ་བཀྲ་ཤིས་རིན་ཆེན་ཞེས་པས་འབྲི་ཀློག་བསླབས་པས་
བརྡ་ཙམ་གྱིས་ཤེས་པ་བྱུང་། དགུང་ལོ་བཅུ་གཅིག་པ་ལ་བླ་མ་
100

དཔལ་འབར་བས་སློབ་དཔོན་མཛད་ནས་རབ་ཏུ་བྱུང་བས་ནམ་མཁའ་
ལས་ལྷའི་རོལ་མོའི་སྒྲ་གྲག་ཅིང་མཚན་བཟང་པོ་དཔལ་ཞེས་
གསོལ། དགུང་ལོ་བཅོ་ལྔའི་དུས་བོ་དོང་ཨེའི་གྲྭ་སར་བྱོན། བླ་མ་
ཀུན་རྒྱལ་བའི་དྲུང་དུ་མངོན་པ་ཀུན་ལས་བཏུས་པ། བྱམས་ཆོས་སྡེ་
ལྔ། ས་སྡེ་ལྔ། སྡོམ་རྣམ་གཉིས། པྲ་ཀ་ར་སྡེ་བརྒྱད། དབུ་མ་
རིགས་པའི་ཚོགས་དྲུག སྤྱོད་འཇུག བསླབ་བཏུས་རྣམས་ལ་
ལེགས་པར་སྦྱངས་པས་ཇི་ལྟ་བ་བཞིན་ཐུགས་སུ་ཆུད། ཇ་གྲལ་ཞིག་
ཏུ། འཇམ་དབྱངས་ཉི་མ་རྒྱལ་མཚན་གྱི་ཞལ་ནས། བཟང་པོ་
དཔལ་སོ གས་བཙུན་པ་སློ བ་གསར་བ་རྣམས་ལ་འདྲི་རྒྱ་
ཡོད། མངོན་པ་ནས་ཟང་ཟིང་མེད་པའི་ཚོར་བ་སྡུག་བསྔལ་ཞེས་
བཤད་པ། དེ་ལ་ཟང་ཟིང་མེད་པའི་ཚོར་བ་ཡིན་ན་སྡུག་བསྔལ་ཡིན་
པ་བུད་ཟེར་བས། འདི་ལ་ལན་ཐོབ་ཟེར་བ་ལ། གཞན་རྣམས་ཀྱིས་
ལན་མ་བྱུང་། དེར་གཞུང་ནས་ཉན་ཐོས་དགྲ་བཅོམ་པ་འགའ་ཞིག་
ལ་ཟང་ཟིང་ནི་མེད་ཀྱང་། ལས་ཀྱི་ནུས་པ་མཐོང་བ་ཡིན་ཞེས་སྡུག་
བསྔལ་བྱུང་བ་བཤད་ཡོད་དགོངས་ནས། དེ་ལུགས་ཀྱི་སྒྲུབ་བྱེད་
དང་འགལ་སྤོང་གསུངས་པས། མཁས་པ་རྣམས་ངོ་མཚར་སྐྱེས་
ཤིང༌། བླ་མ་བཀྲ་ཤིས་ན་རེ། ཉིད་ཐོགས་མེད་དངོས་སུ་
101

འདུག ང་ཐོགས་མེད་གཉིས་པ་ཡིན་གྱིས་ལ་མཆོད་པ་ཡར་གྱིས་
ཟེར། དེར་མཆོད་པ་ཡར་བགྱིས་སྐབས། དེ་སྐད་བྱས་པས་དེ་ཕྱིན་
ནས་རྒྱལ་སྲས་ཐོགས་མེད་པ་ཞེས་གྲགས་སོ། ། ས་སྐྱར་བྱོན་ཏེ་ཕར་
ཚད་ལ་མཁས་པར་བྱས། དགུང་ལོ་ཉི་ཤུ་རྩ་གསུམ་ལ་གཙང་
ཕྱོགས་གྲྭ་ས་རྣམས་སུ་གྲྭ་སྐོར་མཛད་པས་རིག་པ་བཟང་བའི་གྲགས་
པ་ཆེན་པོ་བྱུང་། དགུང་ལོ་སུམ་ཅུ་པ་ལ་ཨེའི་ཆོས་གྲྭར་མཁན་པོ་
བྱང་སེམས་རིན་ཆེན་མགོན་པོ་དང་སློབ་དཔོན་ནམ་མཁའ་སངས་
རྒྱས་ཀྱི་མདུན་དུ་བསྙེན་པར་རྫོགས་ནས་ངུར་སྨྲིག་འཛིན་པ་རྣམས་ཀྱི་
གཙུག་རྒྱན་དུ་གྱུར། བོ་དོང་ཨེའི་གདན་ཕུལ་བས་དེར་
བཞུགས། བྱམས་ཆོས་ལྔ་ལ་སོགས་པ་ཆོས་ཀྱི་བདུད་རྩིས་གདུལ་
བྱ་རྣམས་ཚིམས་པར་མཛད། དགུང་ལོ་སོ་བརྒྱད་པ་ལ་སྤྱོད་འཇུག་
གི་ཊིཀ་སོགས་བརྩམས་ཆོས་ཡི་གེར་ཐེབས་པ་བརྒྱ་དང་བཅོ་ལྔ་ཙམ་
མཛད། གཞན་ཡང་གསང་སྔགས་ཀྱི་ཆོས་ལའང་། དགུང་ལོ་ལྔའི་
དུས་སུ་སངས་རྒྱས་དབོན་ལ་བདེ་མཆོག་དྲིལ་བུ་པའི་དབང་ཞུས་
པས་དབང་བཞི་ངོ་འཕྲོད་པ་བྱུང་། དེ་ནས་རིམ་པ་བཞིན་བླ་མ་ཆོས་
རྒྱལ་མཚན། མཁན་ཆེན་ཆོས་རྒྱལ་དཔལ་བཟང་། ཀུན་མཁྱེན་བུ་
སྟོན་རིན་པོ་ཆེ། ཆོས་རྗེ་བླ་མ་དམ་པ། བྱང་སེམས་རིན་ཆེན་མགོན་
102

པོ། རས་རིན་ཆེན་བླ་མ། འཇམ་དབྱངས་འཁོན་སྟོན། བླ་མ་ཀུན་
རྒྱལ་བ། ཉི་མ་རྒྱལ་མཚན། བཀྲ་ཤིས་མགོན་པོ། ཤཱཀྱ་བྱང་
ཆུབ། བསོད་ནམས་མགོན་པོ། ལོ་ཙཱ་བ་བློ་གྲོས་བརྟན་པ། གུ་ཤྲཱི་
རིན་ཆེན་སེངྒེ་སོགས་མཁས་གྲུབ་ཀྱི་བླ་མ་བཅུ་ཕྲག་བཞི་བསྟེན་
ནས། ས་སྐྱ་པ་ནས་བརྒྱུད་པའི་ཆོས་སྐོར། ཇོ་བོ་རྗེ་ནས་བརྒྱུད་
པ། དྭགས་པོ་བཀའ་བརྒྱུད་ནས་བརྒྱུད་པ། ཕ་དམ་པ་ནས་བརྒྱུད་
པ། ཇོ་ནང་པ་ནས་བརྒྱུད་པ། ཁྲོ་ཕུ་ནས་བརྒྱུད་པ་སོགས་མདོ་རྒྱུད་
བསྟན་བཅོས་མན་ངག་གི་རིམ་པ་བོད་དུ་འགྱུར་རོ་ཅོག་ཕལ་ཆེར་ལ་
ཐུགས་སྦྱངས་མཛད་ཅིང་ཉམས་ལེན་ཀྱང་མཛད་དོ། །འགུན་ཟླ་དང་
བྲལ་བའི་བླ་མ་གཉིས་ནི། མཁན་ཆེན་བསོད་ནམས་གྲགས་པ་ལས་
མདོ་རྒྱུད་ཐམས་ཅད་ཀྱི་ཉིང་ཁུ་ཐེག་པ་ཆེན་པོའི་བློ་སྦྱོང་ཞུས་ནས་
བསྒོམས་པས། བདག་བས་གཞན་གཅེས་ཀྱི་བྱང་ཆུབ་ཀྱི་སེམས་ཆུ་
བོའི་རྒྱུན་བཞིན་དུ་བརྟན་པར་གྱུར། བླ་མ་འདི་ཉིད་སྐྱེ་བ་དཔག་ཏུ་
མེད་པའི་གོང་ནས་འབྲེལ་བ་ཡོད་པ་མཁྱེན་ནས་མཚན་བརྗོད་ནའང་བ་
སྤུ་གཡོ་ཞིང་སྤྱན་ཆབ་འབྱོན་པ་སོགས་བྱུང་ངོ༌། མཇལ་བའི་ཚེའང་
གནས་བརྟན་བཅུ་དྲུག་གི་ཡ་གྱལ་ཞིག་དང་མཇལ་བའི་སྣང་བ་རྒྱུན་དུ་
བྱུང་གསུངས། ཇོ་བོ་ནས་བརྒྱུད་པའི་སྤྱན་རས་གཟིགས་ལ་སོགས་
103

པ་མདོ་སྔགས་ཀྱི་ཆོས་མང་དུ་གསན།ངའི་བྱང་ཆུབ་ཀྱི་སེམས་འདིའི་
བཀའ་དྲིན་ལས་བྱུང་གསུངས་ནས་མཆོག་ཏུ་འཛིན། རྡོ་རྗེ་འཆང་
ཆེན་པོའི་ངོ་བོར་བཞུགས་པ་རིན་པོ་ཆེ་ཤེས་རབ་འབུམ་ལས་སྦྱོར་དྲུག་
གི་ཁྲིད་ཞུས་ཏེ་བསྒོམས་པས་རྟོགས་བཅུ་དང་ཡོན་ཏན་བརྒྱད་མངོན་
དུ་གྱུར། རྡོ་རྗེའི་ལུས་ཀྱི་གནས་ལུགས་སངས་རྒྱས་ཀྱི་ཞིང་ཁམས་
གཟིགས་ཚུལ་སོགས་མཐའ་ཡས་ཤིང་ཕྱག་རྒྱ་ཆེན་པོའི་རྟོགས་པ་ཕྱིན་
ཅི་མ་ལོག་པ་ཐུགས་ལ་འཁྲུངས། དེ་ནས་རིན་པོ་ཆེ་ཤེས་རབ་འབུམ་
གྱི་ཞལ་ནས་འཕགས་པ་སྤྱན་རས་གཟིགས་དབང་ཕྱུག་ཞལ་བཅུ་
གཅིག་པ་ཕྱག་སྟོང་སྤྱན་སྟོང་དང་ལྡན་པ་འདི་ཁྱོད་ཀྱི་ཚེ་རབས་དཔག་
ཏུ་མེད་པའི་ཡི་དམ་ཡིན་ནོ་གསུངས་ནས། བཅུ་གཅིག་ཞལ་ཀླུ་སྒྲུབ་
ནས་བརྒྱུད་པ། ཙནྡྲ་གོ་མི་ནས་བརྒྱུད་པ། དགེ་སློང་མ་དཔལ་མོ་
ནས་བརྒྱུད་པ་རྣམས་ཀྱི་རྗེས་གནང་སྒྲུབ་ཐབས་རྒྱ་གཞུང་རྣམས་
རྫོགས་པ་དང༌། སྨྱུང་གནས་ཀྱི་བླ་མ་ཟླ་བ་རྒྱལ་མཚན་ནས་བརྒྱུད་
པའི་དམར་ཁྲིད་ཀྱི་རིམ་པ་དང་ཐུགས་དམ་རྟེན་དཔེ་ཆ་རྣམས་གནང་
ནས་རང་གཞན་གྱི་དོན་རྒྱ་ཆེན་པོ་འབྱུང་བར་ལུང་བསྟན་ཏོ། །འཆད་
ཉན་གྱི་དུས་སུ་སློབ་དཔོན་དང་མཆེད་གྲོགས་འགའ་རེས་གྲྭ་པ་སྐྱོང་བ་
ཕྱག་རྫས་སྲབ་ཕབ་པས་ལག་ལེན་སྐོར་རྣམས་སྐྱོང་བ་ཡང་ཡང་ཞུས་
104

པས། རྒྱལ་སྲས་རྣམས་ཀྱི་ལག་ལེན་བཤད་པར་བྱ། །ཞེས་རྒྱལ་
སྲས་ལག་ལེན་མཛད་དོ། །དེ་ནས་བོ་དོང་གི་གདན་ས་རང་གི་བུ་
ཆེན་རྒྱལ་མཚན་སེངྒེ་ལ་གཏད་ནས་ཡོད་པའི་སྐབས་སུ། འཇམ་
དབྱངས་དོན་ཡོད་རྒྱལ་མཚན་སྐུ་མཆེད་ཀྱིས་སླར་ཨེའི་ཆོས་དཔོན་
མཛད་པར་ཞུས་པས། རྒྱལ་སྲས་པའི་ཞལ་ནས། ངས་བཙལ་ལོ་
གསུངས་ནས་ས་སྐྱར་བྱོན་ཏེ་ལོ་ཙཱ་བ་བློ་གྲོས་བརྟན་པ་ལ་ཞུས་
པས། ཁོང་གི་ཞལ་ནས། ཐོགས་པ་མེད་པའི་གཏམ་འདི་
སྙན། ངའི་བླ་མ་རྡ་སྒོམ་སེངྒེ་རྒྱལ་མཚན་པས་མ་ཐོབ་པའི་གདན་ས་
ཡིན་པར་རང་འགྲོ་གསུངས་ནས་ཤིན་ཏུ་མཉེས། དེར་གདན་ས་ལ་
ལོ་ཙཱ་བ་བཞུགས་ཏེ་ཕྱག་དཔེ་རྣམས་ཕུལ། རང་ཉིད་དབེན་པ་ལ་
དགྱེས་པས་དགུང་ལོ་ཞེ་གསུམ་པ་ལ་དངུལ་ཆུའི་ཆོས་རྫོང་དུ་བྱོན་
ནས་ལོ་ཉི་ཤུ་ཙམ་དུ་སྐུ་མཚམས་སུ་བཞུགས་ཤིང་། ཐུགས་དམ་གྱི་
གཙོ་བོ་འཕགས་པ་སྤྱན་རས་གཟིགས་ཞལ་བཅུ་གཅིག་པའི་བསྐྱེད་
རྫོགས་ཀྱི་རིམ་པ་དང་། ཐེག་པ་ཆེན་པོའི་བློ་སྦྱོང་ལ་ཉམས་ལེན་
མཛད་པས། ཟླ་བ་དྲུག་ནས་འཕགས་པ་སྤྱན་རས་གཟིགས་ཕྱག་
སྟོང་སྤྱན་སྟོང་དང་ལྡན་པའི་ཞལ་གཟིགས། ཏིང་ངེ་འཛིན་གྱི་སྒོ་དུ་མ་
རྒྱུད་ལ་སྐྱེས། ཐུགས་རྗེ་ཆེན་པོའི་ཐུགས་དང་དབྱེར་མེད་དུ་གྱུར་པ་
105

སོགས་མཐའ་ཡས་སོ། །གཞན་ཡང་སྐུ་ཆེ་བ་རྣམས་ཀྱིས་མཇལ་
སྐབས་ཞུས་ཀྱང་མ་གནང་། ཕྱི་རོལ་ནས་ཕུལ་བའི་དད་ཟས་ཀྱང་མི་
ལེན། 
སྐུ་མཚམས་ཀྱི་དུས་སུ་མི་རྟག་པ་ཁོ་ནས་ཐུགས་རྒྱུད་བསྐུལ་
བར་མཛད། ཞལ་ནས་ཀྱང་མི་རྟག་པ་འདི་རྒྱུད་ལ་སྐྱེ་དགོས། དང་
པོ་ཆོས་སྒོར་འཇུག་པའི་རྒྱུ། །བར་དུ་ཉམས་སུ་ལེན་པའི་ལྕག །
མཐར་ཆོས་སྐུ་ཐོབ་པའི་རྐྱེན་བྱེད་པས་ན་གལ་ཆེ་གསུངས་
ནས། 
འདུ་འཛི་གཡེང་བའི་དབང་དུ་ནམ་ཡང་མི་གཏོང་བ་ཡིན་
ནོ། །དེ་ནས་སྐུ་མཚམས་གྲོལ་ཏེ་གཙང་གི་བླ་མ་རྣམས་དང་
 མཇལ། གདུལ་བྱ་རྣམས་ལ་ཕན་ཐོགས་རྒྱ་ཆེན་པོ་མཛད་དོ། །
ཡང་སྐབས་ཤིག་བོ་དོང་དུ་བཞུགས་པའི་ཚེ་ཆར་ཅིའང་མ་བབ་
ནས། རྒྱལ་སྲས་པ་ལ་ཞུས་པས། རྒྱལ་སྲས་པས། བྱ་རྒོད་
གཤོག་གི་ཇོ་བོར་སྐུ་ཁྲུས་གསོལ། བསྟོད་པ་མཛད། གསོལ་བ་
བཏབ་པས་ཞག་བདུན་གྱི་བར་དུ་ཆར་ཆེན་པོ་རྒྱུན་མ་ཆད་པ་བབ། ཇོ་
བོ་གསུང་བྱོན་ནས་ཁྱོད་ཀྱིས་སེམས་ཅན་གྱི་དོན་སྐྱོ་དུབ་མེད་པར་གྱིས་
 ཤིག་གསུངས། གཞན་ཡང་སྐྱིད་གྲོང་ཇོ་བོ་དང༌། དུར་སྨུག་སྒྲོལ་
མས་ཀྱང་རྒྱལ་སྲས་པ་ལ་གསུང་བྱོན་པར་གྲགས་སོ། །སྐྱེས་བུ་དམ་
པ་འདིས་ལས་རྒྱུ་འབྲས་བསླུ་མེད་ཀྱི་དོན་གཟིགས་པས། ཉེས་པ་ཕྲ་
106

ཞིང་ཕྲ་བ་ལའང་འཛེམ་སྟེ། དབྱར་ཤིང་ལོ་མ་ཅན་མི་འབུད། འོད་
ཁོང་མེད་པར་མར་མེ་མི་འབུལ། སྐྱོ་ཚ་སྔ་མོ་ནས་བསྐོལ། ནང་ན་
བྱམས་སྙིང་རྗེ་ཆེན་པོ་ཡོད་པའི་སྟོབས་ཀྱིས་ཉེ་འཁོར་དུ་འཁོད་པའི་
གཅན་གཟན་གདུག་པ་ཅན་ཀུན་ཀྱང་གཞན་ལ་གནོད་པ་མི་བྱེད་ཅིང་རི་
དྭགས་དང་མཉམ་འགྲོགས་བྱེད། ངང་པ་ཞིག་ཡོད་པས་རྒྱལ་སྲས་
པའི་སྤྱོད་ལམ་བྱེད་པས་ཐུགས་དགྱེས་ནས་དབུས་དམག་བྱུང་དུས་
ཀྱང་དངོས་པོ་གཞན་འཁྱེར་མི་ཐུབ། ངང་པ་དེ་མ་ལུས་པ་གྱིས་
གསུངས། དངུལ་ཆུ་བ་རྣམས་བྲོས་ཏེ་འགྲོ་མ་ནུས་པ་རྣམས་བླ་མའི་
སར་བསྡད་པས་དབུས་པའི་དམག་མི་རྣམས་རྔམས་ཤིང་འཁྲུགས་
ནས་བྱུང་བ་ལ། ཞལ་མཇལ་མ་ཐག་རྔམས་འཁྲུགས་ཁྲོ་བ་ཞི་ནས་
དེར་འཁོད་པ་རྣམས་ལ་གནོད་པ་མ་བྱས་ཤིང་བྱིན་རླབས་ཞུས་ནས་
སྡིག་བཤགས་བྱེད་མིའང་མང་པོ་བྱུང་ནས་སོང་། རྒྱལ་སྲས་རིན་པོ་
ཆེ་འདིའི་དྲུང་ན་འཁོད་པའི་གྲྭ་སློབ་རྣམས་ཀྱང་གཅིག་ལ་གཅིག་གུས་
ཤིང་ཆེ་རྩོད་མེད་པར་གྲལ་འོག་ཏུ་སྡོད་སུ་ཐུབ་བྱེད་པ་ཡིན་ནོ། །
རྒྱལ་སྲས་རིན་པོ་ཆེ་འདི་དགུང་ལོ་བཅུ་དྲུག་གི་དུས་སུ་ཕན་འདོགས་
པའི་གྲོགས་དགེ་བཤེས་ཤིག་གིས་བོ་དོང་ནས་ས་སྐྱར་བཏང་བ་
ལས། ལམ་དུ་རྒྱུ་བ་སྐྱེས་ཤུལ་དུ་ཁྱི་གུ་ལྔ་བོར་ནས་འདུག་པ་
107

གཟིགས་ནས་སྙིང་རྗེ་ཆེན་པོ་སྐྱེས་ཏེ་བཤུམས་ཤིང་འདི་བསྐྱར་ན་འཆི་
བ་འདུག་པས། དོན་གཉེར་དུ་མཚན་མོ་འགྲོ་སྙམ་ནས། དེ་རྣམས་
བསྣམས་ཏེ་ཕྱིར་བྱོན་པས་སྲང་ཀ་ན་དགེ་བཤེས་དང་ཕྲད་དེ། ཁྱོད་
ཀྱིས་ངའི་དོན་བཅག་ནས་འདུག་ཟེར་ནས་འཐབ་པས་སྐྱེངས་པ་ཞིག་
བྱུང་གསུངས། དེ་ནས་དེ་མ་ཐག་ཏུ་བྱོན་པས་ཐོ་རངས་ས་སྐྱར་
སླེབས། ཕྲིན་ལས་བསྒྱུར་ནས་སླར་ལོག་སྟེ་བྱོན་པས་དགོང་མོ་བོ་
དོང་དུ་སླེབས། དགེ་བཤེས་དེའང་དད་ནས་བཟོད་གསོལ་
བྱས། དེ་ལྟར་སྐུ་ཆུང་ངུའི་དུས་ནས་བྱང་ཆུབ་ཀྱི་སེམས་དང་འབྲལ་
བ་མེད་དོ། ཡང་སྐུ་མཚམས་དམ་པོར་ཡོད་པའི་ཚེ་ན། མཁན་ཆེན་
རིན་པོ་ཆེ་སྐུ་གཤེགས་པ་མངོན་ཤེས་ཀྱིས་གཟིགས་ནས་མཚམས་
ལས་ཧར་འདོན་མཛད་ནས་བྱོན་པས། ལམ་ཁར་མི་གཉིས་ཀྱིས་ར་
ཞིག་ཧོར་འདྲ་ལ་སྤྲད་རྒྱུ་ཡིན་ཟེར་ནས་ཁྲིད་པ་དང་ཕྲད་དེ་སྙིང་རྗེ་ཆེན་
པོ་སྐྱེས་ནས་བཤུམ་ཞིང་གསེར་ཞོ་ཕྱེད་གནང་སྟེ་ར་བླ་བར་
མཛད། དེ་ནས་ཤང་འདར་སླེབས་པ་དང་ཇ་སྐོལ་གསུངས། ཆུ་མི་
འདུག་ཞུས་པས། ཕྱག་བྱེ་མ་ལ་བཙུགས་པ་དང་ཆུ་སྔོ་བསིལ་གྱིས་
བྱུང་། ཉེ་གནས་ཀྱིས་མིག་འཁྲུལ་བ་ཡིན་ནམ་བསམ་པ་ན། ཇ་
གསོལ་ཚར་ཡང་ཆུ་འབབ་ཅིང་འདུག ཡར་ལམ་བལྟས་པ་ན་ཆུའི་
108

རྗེས་ཀྱང་མི་འདུག དེ་ནས་བྱོན་པས་བླ་མ་དང་མཇལ་དགྱེས་ཚུལ་
མཛད། རྒྱལ་སྲས་པས། འཇུག་པ་སེམས་བསྐྱེད་འདི་སྔར་ཐོབ་
ཀྱང་སྐུ་ཁམས་ཀྱིས་ལྕོགས་ན་བསྐྱར་བ་ཞིག་ཞུ་ཞུས་པས། བླ་མའི་
ཞལ་ནས། དེ་ཤིན་ཏུ་སྤྲོ་ད་ལྟ་རང་མཆོད་པ་ཤོམས་གསུངས་ནས་
མཛད་པས། དངོས་གཞིའི་སྐབས་སུ་ས་གཡོ་བ་སོགས་ལྟས་དུ་མ་
བྱུང་། ཆོ་ག་ཚར་ནས་བླ་མའི་ཞལ་ནས། ཆོས་བདག་པོ་དང་
འཕྲོད་ན་བན་རྒན་ཤི་ཡང་བློ་བདེ་གསུངས་ནས་རྒྱལ་ཚབ་ཏུ་དབང་
བསྐུར། །དེ་ནས་དབུས་གཙང་ཁམས་གསུམ་ན་དགེ་བཤེས་དང་སྐྱེ་
བོའི་ཚོགས་ཁྲི་ཕྲག་དུ་མ་ལ་བྱང་ཆུབ་སེམས་ཀྱི་སྡོམ་པ་ཕོག་ནས་བྱང་
ཆུབ་སེམས་དཔའ་མཛད་ཅིང་ཞལ་ནས་ཀྱང་། ཇོ་བོ་རྗེ་ཡབ་སྲས་ཀྱི་
དུས་སུའང་ཆོས་འདི་བཀའ་དོག་པར་འདུག དུས་ཕྱིས་ཉུང་བ་
གདའ། ཆོས་འདི་འབོགས་པ་ལ་འོ་སྐོལ་ལས་མང་བ་མེད། བྱང་
སེམས་རྒྱུད་ལ་སྐྱེས་པའང་མང་པོ་བྱུང་། ད་ཁོ་བོས་བཀའ་ཡངས་
སུ་བཏང་བ་ཡིན་པས་ཁྱེད་དགེ་བཤེས་འབོགས་ནུས་པ་ཀུན་གྱིས་ཕོག་
ཅིག་གསུངས། དེ་ལྟར་བྱང་ཆུབ་སེམས་ལ་གཙོར་མཛད་
ཅིང་། བདག་བདེ་གཞན་ལ་གཏོང་བ་དང་གཞན་སྡུག་རང་གིས་ལེན་
པའི་སྤྱོད་ལམ་ལ་རྟག་ཏུ་འཇུག་སྟེ་སློབ་དཔོན་དཔལ་ཡེས་བློ་སྦྱོང་
109

སྒོམ་དུས་ཤིག་ནད ་བྱུང་བས། རྒྱལ་སྲས་པ་ལ་ཞུས་པས། ཞལ་
ནས་སྙིང་རུས་བསྐྱེད་ལ་གསོས། མ་གསོས་ན་འདིར་ཤོག་
གསུངས། དེར་ཁོང་གིས་ཡུན་རིང་གསོས་ཀྱང་ཉུང་དུ་མ་སོང་
བས། ཆོས་རྫོང་དུ་བྱོན་ནས་བླ་གཡེར་ཞག་ཤས་བཞུགས་པས་ཉུང་
དུ་སོང་། རྟོག་པ་ཟོས་ཏེ་སྐུ་མདུན་དུ་ཕྱིན་པས་ན་ཤིག་ཉི་ལེར་འདུག་
པ་མཐོང་ནས། ད་ང་རང་གིས་སྙིང་རུས་བསྐྱེད་ནས་གསོ་བ་ལགས་
ཞུས་པས། ཞལ་ནས་ཁྱོད་ཀྱི་ཤིག་མ་ཡིན། ང་རང་ལ་ཡོད་པ་ཡིན་
གསུངས། དེ་ནས་ཞག་འགའ་ན་ཐམས་ཅད་ཡལ་ནས་སོང་། ཡང་
གྲྭ་ཡང་དབེན་པའི་མཁན་པོ་དེ་ལན་གཅིག་མགོ་དང་སྙིང་ག་ན་ཟུག་
ཟེར་དྲག་པོ་བཟོད་ཐབས་མེད་པ་ཞིག་ན། རྒྱལ་སྲས་པ་ལ་ཞུས་
པས། ཞལ་ནས་ནད་ངོས་ལེན་ནོ་གསུང་ཙ་ན་ཟུག་ཟེར་ཐམས་ཅད་
གར་སོང་ཆ་མེད་པར་ཡལ་ལོ། །བླ་མ་དེ་ངེས་ཤེས་དང་དད་པ་ཐུན་
མོང་མ་ཡིན་པ་ཐོབ་བོ། ། ཡང་ཧོར་གྱི་གསེར་ཡིག་པས་དྲོ་འདེབས་
སར་ཁྱི་རྒན་ཞིག་བྱུང་བའི་རྩིབས་མ་ལ་རྡོ་རྒྱབ་པས་སྐད་ངན་ཆེན་པོ་-
བྱུང་བ། རྒྱལ་སྲས་པས་གཟིགས་ནས་ཨ་ན་གསུངས་ནས་སྤྱན་ཆབ་
ཤོར། ཅི་སྙིང་ཞུས་པས། ཁྱི་ལ་རྡོ་རྒྱབ་པའི་ན་ཚ་ངས་བླངས་པ་
ཡིན་གསུངས། གང་དུ་སྲུང་ཞུས་པས། འདིར་ན་གསུངས་ནས་
1 10

རྩིབས་མའི་སྟེང་དུ་སྐྲང་འབུར་ཆེན་པོ་ཞིག་སྣང་། དེར་ཧོར་རྣམས་
དད་པ་སྐྱེས་ནས་ནག་ལ་ཐུག་པའི་མི་མང་པོར་ཞལ་ཏ་བྱོན་པ་ཙམ་
གྱིས་ཁྲིམས་ལས་ཐར་བཅུག་གོ །ཡང་ལན་གཅིག་སྤྲང་པོ་ཤིག་ནད་
ཅན་ཞིག་གི་གོས་སྟན་ཐམས་ཅད་སྐུ་ལ་གསོལ། ན་བཟའ་དང་བཟའ་
བཏུང་མང་པོ་ཕྱིར་གནང་ངོ༌། །དེར་ཞག་འགའ་ནས་དགེ་འདུན་ཞིག་
གིས་ཚོར་ནས་བལྟར་ཕྱིན་པས་སྐུ་ལུས་ཐམས་ཅད་འབྲུམ་ནད་བྱུང་བ་
ལྟར་འདུག་པ་མཐོང་ནས་ཧ་ལས་ཏེ། འདི་འདྲ་མི་མཛད་པར་ཞུ་
ཞུས་པས། ཞལ་ནས། བདག་གིས་སེམས་ཅན་ཐམས་ཅད་ལ། །
ལུས་འདི་ཅི་བདེར་བྱིན་ཟིན་གྱིས། །རྟག་ཏུ་གསོད་དང་སྨོད་པ་
འམ། །བརྡེག་སོགས་ཅི་དགར་བྱེད་ལ་རག །ཅེས་གསུངས་ནས་
མ་གསན་པས། དེར་ཁོང་གིས་སློབ་དཔོན་འཇམ་དབྱངས་རོགས་སུ་
སྦྲན་ཏེ་ཞུ་བ་ཕུལ་བས་སླར་གསུངས་པ། གཞན་ལ་མི་ཕན་སྲིད་ཟད་
བདེ་བ་ཡང་། །དམྱལ་བའི་མེ་བཞིན་མཐོང་ནས་རབ་སྤངས་ཏེ། །
གཞན་ལ་ཕན་ན་མནར་མེད་ནང་དུ་ཡང་། །རབ་དགས་འཇུག་པ་
རྣམས་ཀྱི་རྗེས་སུ་སློབ། །ཅེས་གསུངས་ནས་གསོས་པས་རིང་པོར་
མ་ཐོགས་པར་ཡལ་ནས་སོང་ངོ༌། །གཞན་ཡང་ཤིག་ནད་ཅན་མང་
པོའི་ཤིག་གསོས་པས་ཞག་རེ་ནས་ཐམས་ཅད་ཤི་བ་དང་ཡལ་ནས་
ཟ་
111

འདུག་ཟེར་བར་གྲགས་པ་ནི་བྱང་ཆུབ་སེམས་དཔའི་སྐུ་ལ་འབྲེལ་བ་
ཐོགས་པས་ལས་ངན་ཟད་ཏེ་མཐོ་རིས་སུ་སྐྱེ་བར་མངོན་ནོ། །རྒྱལ་
སྲས་རིན་པོ་ཆེ་འདིས་ནི་གཞན་གྱི་ཡོན་ཏན་འབའ་ཞིག་བརྗོད་ཅིང་སྐྱོན་
བརྗོད་པ་ནི་ནམ་ཡང་མ་མཐོང་སྟེ། ཞལ་ནས་ཀྱང་། ནཱ་རོ་པས་ཏེ་
ལོ་པ་ཉ་གསོད་པ་མཐོང་བ་དང་། སངས་རྒྱས་ཡེ་ཤེས་ཀྱིས་འཇམ་
དཔལ་བཤེས་གཉེན་ཁྱིམ་བཙུན་ཉོ་ཚོང་བྱེད་པ་མཐོང་བ་སོགས་ཀྱི་
གཏམ་རྒྱུད་གསུངས་ཤིང་གཞན་གྱི་སྐྱོན་མཐོང་བ་དེ་རང་གི་སྣང་བ་མ་
དག་པ་ཡིན། ཁོང་ལ་ཅི་འདྲ་ཡོད་མི་ཤེས་པས་མི་ལ་སྐྱོན་བརྗོད་ན་
རང་ལ་ཡང་འཐབ་ཏུ་འོང་། གཞན་ལ་ཡོན་ཏན་བརྗོད་ན་རང་ལའང་
ཡོན་ཏན་བརྗོད་དུ་འོང་བ་འདི་ཆོས་ཉིད་ཡིན་གསུངས། ཡང་དབུས་
པའི་དམག་ཆེན་པོ་དངུལ་ཆུ་ཐང་དུ་བོ་དུས། རྒྱལ་སྲས་རིན་པོ་ཆེའི་
ཞལ་ནས། 
ངའི་ཕ་མ་འདི་རྣམས་འཁྲུལ་ནས་སྡུག་བསྔལ་གྱི་རྒྱུ་ལ་
སྤྱོད་པ་སྙིང་རེ་རྗེ་གསུངས་ནས་གདན་ཐོག་ཏུ་མི་ཆགས་པ་ལྟར་
བརྒྱལ་ཐབས་སུ་བཤུམ་ཞིང་འདི་སྐད་གསུངས། བསམ་མནོ་
ལེགས་པར་ཐོངས་དང་མིའི་ནང་ན་སྡུག་བསྔལ་གྱི་རྒྱུ་ལ་སྤྱོད་པ་ད་ལྟ་
འཇིག་རྟེན་འདིའི་མི་ཆེན་དུ་འདོད་པ། འཁོར་མང་བ། ཁ་དྲག་
པ། ནོར་ཆེ་བ། ལས་སུ་སྡིག་པ་འབའ་ཞིག་བྱེད་པ་འདི་རྣམས་
112

མཐོང་ཙ་ན་མཆི་མ་རང་དབང་མེད་པར་འཆོར་རོ། །དམྱལ་བའི་
སེམས་ཅན་བས་ཀྱང་སྙིང་རྗེ་བ་མི་འདུག་གམ་གསུངས
། ཡང་
ཚོགས་ཆོས་གསུང་བའི་དུས་སུ། ཐོགས་མེད་ཀྱི་ཕ་མ་དྲིན་ཆེན་འདི་
རྣམས་སྙིང་རེ་རྗེ་གསུངས་ནས་བཤུམས་པས། ཚོགས་པ་བྱིངས་
ཐམས་ཅད་ཀྱང་མིག་ཆུ་ཤར་རེ་འདུག་པ་མཚན་ཉིད་པ ཞིག་གིས་
མཐོང་ནས། བླ་མ་གཞན་རྣམས་ཆོས་གསུང་ན་བཞད་གད་དིར་རེ་
འོང་བ་ལ། རྒྱལ་སྲས་པས་ཆོས་གསུང་ཙ་ན་མི་གཅེས་ཤི་བ་བཞིན་
དུ་ཅོ་དར་དིར་འོང་ཞིང་འདུག་ཟེར་རོ། ཁོང་གིས་ཟེར་བ་བཞིན་རྒྱལ་
སྲས་རིན་པོ་ཆེ་འདིའི་ཐུགས་རྗེས་གདུལ་བྱའི་རྒྱུད་ཁུལ་ནས་མི་རྟག་
པ་རྒྱུད་ལ་སྐྱེ་བ་ཡིན། གཞན་ཡང་རྒྱལ་སྲས་རིན་པོ་ཆེ་འདི་ཉིད་དོན་
དམ་བྱང་ཆུབ་ཀྱི་སེམས་མངོན་དུ་གྱུར་པས་མཉམ་བཞག་ནམ་མཁའ་
ལྟ་བུའི་ངང་ལ་གཡོ་བ་མེད་པ་དང་། རྗེས་ཐོབ་ཀྱང་ཀུན་རྫོབ་ཀྱི་ཆོས་
ཐམས་ཅད་སྒྱུ་མ་ལྟ་བུར་ཤེས་པས་ཆོས་བརྒྱད་ལ་ཆགས་སྡང་དང་
བྲལ་ཞིང་ཕ་རོལ་ཏུ་ཕྱིན་པ་དྲུག་གི་སྒོ་ནས་སེམས་ཅན་གྱི་དོན་མཛད་
དེ། བཤད་པ་དང་། བྲོ་པ་དང་། གྲྭ་སྐོར་བ་ལ་སོགས་པ་སློང་མོ་
བ་བྱུང་ན་དངོས་པོ་གང་དགའ་བ་ཁྱེར་ཅིག་གསུངས་པ་ མ་གཏོགས་
འཛིན་པ་སྐད་ཅིག་ཙམ་ཡང་མི་མཛད། གཞན་མེད་ན་ཡོལ་བ་དང་བླ་
113

བྲེ་ལ་སོགས་པ་འབྲེག་ཅིང་གནང་། ཉེ་གནས་མེད་པའི་ཤུལ་དུ་སྤྱང་
པོ་སློང་མོ་བ་མང་པོ་བྱུང་བ་ལ། ན་བཟའ་བེར་སྤྱམ། སྐུ་
འགག རྩམ་པ། དབུ་ཞྭ་སོགས་ཐམས་ཅད་གནང་མཐར་སྦུད་པ་
གཅིག་ཡོད་པ་དེའང་གནང་ནས་དེས་གནོད་པོ་ཞིག་བྱུང་
གསུངས། གཞན་ལ་ཕན་ན་དབུ་ཡང་སྟེར་ནུས་པའོ། །ཡང་དངུལ་
ཆུར་དགེ་འདུན་རྣམས་དང་སྐྱེ་བོའི་ཚོགས་ཆེན་པོ་ལ་བློ་སྦྱོང་
དང༌། སེམས་བསྐྱེད་དང་། སྤྱོད་འཇུག་གསུང་བའི་དུས་མེ་ཏོག་
གི་ཆར་ཁ་བ་ཆེན་པོ་ལྟར་བབ། དེར་ཞལ་སྔ་ནས། འོ་སྐོལ་ལ་འདི་
ལྟ་བུའི་ཡོན་ཏན་མེད་ཆོས་འདི འི ་ཡོན་ཏན་ཡིན་ཏེ ་མཆི་
གསུངས། དེར་ཁམས་པ་ཆོས་བློས་ཕྱག་འཚལ་ཏེ། དེ་ལྟར་མི་
གསུང་བར་ཞུ། ཆོས་རང་ཡིན་ན་ངས་ཀྱང་སྤྱོད་འཇུག་ཚར་ཁ་ཡར་
བཤད་དེ་མེ་ཏོག་གཅིག་ཀྱང་མ་བབ་ཞུས་པས། དེའང་བདེན་
གསུངས། དེ་ནས་ཆོས་རྗེ་བླ་མ་དམ་པའི་བཀའ་ལ་བརྟེན་ནས་ས་
སྐྱར་སྐྱ་སེར་ཁྲི་ཕྲག་མང་པོ་ལ་ཆོས་གསུངས་ནས་འགྲོ་དོན་དཔག་
མེད་མཛད། དཔལ་སྙིང་ཆུ་མིག་ཞ་ལུ་རྣམས་སུ་ཆོས་སྦྱིན་རྒྱ་ཆེན་པོ་
མཛད། དེ་ནས་དགུང་ལོ་རེ་བདུན་བཞེས་པའི་ཚེ། ཏཱའི་སི་ཏུ་བྱང་
ཆུབ་རྒྱལ་མཚན་གྱིས་ཞུ་བ་ཕུལ་ནས་རིན་སྤུངས་ནས་རྫོང་རྣམས་སུ་
114

རིམ་པར་བྱོན། སྤྲིན་ཕ་ཀིའི་ཐད་ཀ་གང་ཡིན་གསུངས། བསམ་
ཡས་ཡིན་ཞུས་པས། དེ་མཐོང་ངོ་མཚར་ཆེ་གསུངས། དེ་ནས་ཕོ་
བྲང་ཆེན་པོ་སྣེའུ་གདོང་དུ་སྤྱན་དྲངས་བསྙེན་བཀུར་ཕུན་སུམ་ཚོགས་
བས 
པ་བྱས། ཟླ་བ་གསུམ་གྱི་རིང་ལ་སྐོར་ཁྱི་རྣམས་ཀྱང་ཕྱི་རོལ་མི་ལ་
མི་ཟུག་པར་བྱམས་པ་ལ་གནས་པ་བྱུང་། དེ་ནས་ཁྲ་འབྲུག་རྩེད་ཐང་
རྣམས་སུ་ཆོས་གསུངས། གདན་ས་ཐེལ། བསམ་ཡས། གུང་
ཐང་། གསང་ཕུ། ཟུལ་ཕུ། ལྷ་ས་ལ་སོགས་པར་སྐྱ་སེར་ཀུན་ལ་
གང་འདོད་ཀྱི་ཆོས་ཀྱི་འཁོར་ལོ་བསྐོར། ཆོས་གར་གསུངས་ཀྱི་སར་
མེ་ཏོག་གི་ཆར་བབ། ངོ་མཚར་བའི་ལྟས་དང་བཅས་པས་གདུལ་བྱ་
རྣམས་སྨིན་གྲོལ་ལ་བཀོད། མི་ནག་ཁྲིམས་ལ་ཐུག་པ་མང་པོ་
འཇིགས་པ་ལས་བསྐྱབས། ཚལ་དུ་བྱོན་ནས་རིམས་ནད་བྱུང་བ་ལ་
སྨོན་ལམ་མཛད་པས་རྒྱུན་ཆད། གུང་ཐང་དུ་ཡུན་རིང་བཞུགས་ནས་
ཁྲིད་གསུངས། དེ་ནས་ལྷ་སར་ཕེབས་པས་ཆུ་ཁར་ཕེབས་དུས་རྟ་པ་
བརྒྱད་ཆུས་ཁྱེར་བ་གཟིགས་ནས་ཐལ་མོ་སྦྱར་ཏེ། འཕགས་མ་སྒྲོལ་
མ་སྒྲོལ་ཅིག་གསུངས་ནས་སྤྱན་བཙུམ་པས། གཅིག་མ་གཏོགས་མི་
དང་རྟ་མ་བྲལ་བར་ཆུ་འགྲམ་དུ་ཐོན། གཅིག་ཁྱེར་བ་དེ། རྒྱལ་
སྲས་པའི་སྐུ་རྒྱབ་ནས་མི་དཀར་པོ་བོངས་རིང་བ་གོས་དཀར་པོ་གྱོན་
115

པ་ལ་སྐེ་རགས་རྒྱ་མ་བཅིངས་པ་ཞིག་གློ་བུར་དུ་བྱུང་ནས། ང་འགྲོ་
༣，
ཟེརཏེ་ཚམ་ཚོམ་མེད་པར་ཆུ་ལ་བརྒལ་ནས་མི་རྟ་སྐམ་སར་བཞག་སྟེ་
འཇའ་ཡལ་བ་བཞིན་སོང་ངོ༌། །དེར་དྲུང་དུ་ཡོད་པ་རྣམས་ཀྱིས་ཇི་
ལྟར་ལགས་ཞུས་པས། སྤྱན་རས་གཟིགས་ཀྱི་སྤྲུལ་པ་ཞིག་ཡིན་མཆི་
 ག་གིས་མི་བསླུ་བ་ཅི་འདུག་
བློ་གཏད་ནུས་ན་དཀོན་མཆོ 
གསུངས། དེ་ནས་ལྷ་སར་བྱོན་གསེར་ཆབ་ལ་སོགས་པའི་མཆོད་པ་
པཕུལ། གདུལ་བྱ་རྣམས་ལ་ཆོས་ཟང་ཟིང་གིས་ཚིམ་པར་མཛད། དེ་
ནས་དབུས་སུ་བཞུགས་པར་ཞུས་ཀྱང་མ་གསན་པར་གཙང་ཕྱོགས་སུ་
བྱོན་ནས་དགེ་འདུན་གྱི་སྡེ་རྣམས་ལ་ཆོས་ཀྱི་འཁོར་ལོ་བསྐོར། སྐྱ་
སེར་རྣམས་ལ་སྦྱིན་པ་རྣམ་པ་བཞིས་གང་ལ་གང་འོས་ཀྱིས་རྒྱུད་
ཚིམས་པར་མཛད་དོ། །སྡོམ་པ་གསུམ་དྲི་མ་མེད་པར་ཚུལ་ཁྲིམས་
 ལ་རྟག་ཏུ་གནས་ཏེ། སོ་ཐར་གྱི་སྒོར་ཞུགས་ནས་ཁྲིམས་ཉིས་བརྒྱ་ལྔ་
བཅུ་རྩ་གསུམ་ལ་ཉེས་སྐྱོན་གྱིས་མ་གོས། སྨོན་འཇུག་གི་སེམས་
བསྐྱེད་ནས་རང་བདེ་བའི་འདོད་པ་སྤངས་ཏེ་གཞན་དོན་འབའ་ཞིག་
བསྒྲུབས། གསང་སྔགས་ཀྱི་སྒོར་ཞུགས་ནས་མ་དག་པའི་རྣམ་རྟོག་
སྤངས་ཏེ་སྣོད་བཅུད་དག་པའི་འཁོར་ལོར་གཟིགས། སྐུ་ལ་ཚུལ་
ཁྲིམས་ཀྱི་དྲི་ཞིམ་པོ་ལྡང་བ་ན་བཟའ་དང་གཟིམས་ཁང་གི་ནང་ཐམས་
116

ཅད་གང་བ་ཡོད། དགུང་ལོ་ལྔ་བཅུ་རྩ་བདུན་གྱི་བར་དུ་ཤའང་མི་
གསོལ། དེ་ཕྱིན་ནས་སེམས་ཅན་ལ་ཕན་པར་དགོངས་ནས་ཅུང་ཟད་
རེ་གསོལ་ཞེས་གྲགས་སོ། །རྒྱལ་སྲས་རིན་པོ་ཆེ་འདིས་གནོད་པ་ཆེ་
ཆུང་ཅི་བྱུང་ཡང་ཐུགས་རྒྱུད་འཁྲུགས་པ་མི་སྲིད་དེ། བྱ་བྲལ་བ་ཞིག་
གིས་མཚམས་རྒྱ་བཤིག ཉེ་གནས་ལ་གྲི་བསྟན། གསེར་ཡིག་པར་
དབྱེན་བྱས། ཉེས་པ་ཆེན་པོ་བྱས་ཀྱང་ཐུགས་མ་འཁྲུགས། ཕྱིས་བྱ་
བྲལ་བ་དེ་དངུལ་ཆུར་བྱུང་བས། དང་པོ་དམུ་རྒོད་འདི་ཀུན་མ་བྱུང་
ན་དགའ་བསམ། ཕྱི་མ་ལ་སེམས་ཅན་བློ་ཡོངས་སུ་འགྲོ་དུས་ཕྱིས་
གནོད་པ་བྱེད་པ་ཁོ་ལས་མ་བྱུང༌། ལན་ལ་ཕན་འདོགས་དགོས་
དགོངས་ནས་ཆོས་དང་ཟང་ཟིང་གིས་ཚིམ་པར་མཛད། རྒྱལ་སྲས་
རིན་པོ་ཆེ་འདི་ལ་བརྩོན་འགྲུས་ལ་སྐད་ཅིག་ཀྱང་ལྷོད་པ་མི་མངའ་
སྟེ། གོ་ཆའི་བརྩོན་འགྲུས་ཀྱིས་སེམས་ཅན་ཐམས་ཅད་འཁོར་བ་
སྡུག་བསྔལ་གྱི་རྒྱ་མཚོ་ལས་སྒྲོལ་བར་དམ་བཅས་ནས། སྦྱོར་བའི་
བརྩོན་འགྲུས་ཀྱིས་མཚན་མོ་དབུ་སྔས་ལ་མི་འཇོག སྐུ་རྣམ་སྣང་གི་
ཆོས་བདུན་དང་ཕལ་ཆེར་མི་འབྲལ་བ་མཛད་པ་ཡིན། ཐུགས་མཉམ་
བཞག་དང་དྲན་ཤེས་བཞིན་ལྡན་ནོ། །སྐུ་མཚམས་ཀྱི་དུས་སུ་ཆོས་
སྤྱོད་ཀྱི་རིམ་པ་འདི་རྣམས་མ་ཆག་པར་མཛད་དོ། །ནངས་པར་
1.17

བཞེངས་མ་ཐག་ཏུ་ཁྲུས་མཛད་དེ། ཕྱག་བརྒྱ་རེ་ཕུལ་ཞིང་ཡན་ལག་
བདུན་པ་རྒྱས་པར་མཛད་དེ། སྨོན་འཇུག་གི་སེམས་བསྐྱེད་བསྡུས་པ་
རེ་ལེན་ཞིང་། 
གཏོར་མའི་རིམ་པ་ལ་ཚ་གོང་དུ་དཀར་གཏོར་ཆ་
བཞི། ཚ་བ་གསོལ་ནས་བརྒྱ་རྩ། མི་གཡོ་བ། དབྱུག་གུ། སྒྲོལ་
མ་ཉེར་གཅིག བྲུལ་གཏོར། བར་དོའི་གཏོར་མ་གསོག་པར་
མཛད། ཡང་སྨོན་འཇུག་སེམས་བསྐྱེད་བསྡུས་པ་བླངས་ནས་སྐོར་བ་
བརྒྱ་རྩ་རེ་མཛད། མ་ཎི་ཁྲི་ཚོ་གཅིག་གཉིས་དང་། ཡུམ་སྒྲུབ་སྒྲོལ་
མ་ཚར་སུམ་ཅུ་རེ། པི་ཤ་ཙི་ཉི་ཤུ་རྩ་གཅིག རྣམ་རྒྱལ་གྱི་གཟུངས་
ཚར་གཅིག དགོང་མོ་བདེ་མཆོག་གི་མངོན་རྟོགས་གཞུང་ནས་
བཤད་པ་བཞིན་བསྒོམས་ནས་སྙིང་པོ་སྟོང་རྩ་རེ་བཟླས། གཟིམས་
ཁར་ཡན་ལག་བདུན་པ་ཕུལ་ནས་སྨོན་འཇུག་གི་སེམས་བསྐྱེད་བསྡུས་
པ་རྣམས་ཆག་མེད་དུ་མཛད། གཞན་ངེས་པ་མེད་གསུངས། དེ་
ལྟར་མཉམ་བཞག་ལ་མི་གཡོ་བཞིན་དུ་ཆོས་སྤྱོད་ཀྱི་རིམ་པ་འདི་དག་
མཛད་པ་ནི། བརྩོན་འགྲུས་བླ་ན་མེད་པ་ཡིན་ནོ། །རྒྱལ་སྲས་རིན་
པོ་ཆེ་འདི་ནི་བསམ་གཏན་གྱི་ཕ་རོལ་ཏུ་ཕྱིན་པས་མངོན་ཤེས་ལ་
ཐོགས་པ་མི་མངའ་སྟེ། སེམས་ཅན་ཐམས་ཅད་ལ་བྱམས་པ་དང་
སྙིང་རྗེ། ཏིང་ངེ་འཛིན་གྱིས་བདག་གཞན་བརྗེ་ནུས་པ་དང༌། ཞི་
118

གནས་ལྷག་མཐོང་ཟུང་དུ་མཇུག་པའི་ཏིང་ངེ་འཛིན་གྱིས་འཁོར་འདས་
ཐམས་ཅད་རྨི་ལམ་སྒྱུ་མ་ལྟ་བུར་རང་བཞིན་མེད་པར་ཤེས་པས་མཐའ་
བྲལ་ཟུང་འཇུག་གི་ཏིང་ངེ་འཛིན་ལ་རྟག་ཏུ་གཡེང་བ་མི་མངའ་
སྟེ། ཀུན་མཁྱེན་བུ་སྟོན་དང༌། རྒྱལ་སྲས་རིན་ཆེན་མཇལ་བའི་
སྐབས། བུ་སྟོན་གྱི་ཞལ་ནས། ཁྱེད་རྨི་ལམ་ཇི་ཙམ་འབྱོངས་
་གསུངས། རྒྱལ་སྲས་པས། བདག་དགའ་ལྡན་དུ་བྱམས་པ་ལ་
བྱམས་ཆོས་ལྔ་ཉན་ནུས་པ་བྱུང༌། ཁྱོད་ཅི་ཙམ་རྟོགས་ཞུས་
པས། བུ་སྟོན་གྱིས་ཁོ་བོ་ཉིན་པར་འཆད་ཉན་གྱིས་གཡེངས་ནས་ལྟ་
རྟོག་མ་གྲུབ་ན་རྨི་ལམ་དུ་བཀའ་བསྟན་འགྱུར་གང་མོས་ལ་ལྟ་བས་
ཆོག་སྟེ་པོ་ཏི་དེ་སྐུ་རེགས་བཤིག་ན་དགའ་བ་འདུག་གསུངས། ཡང་
ཐེངས་གཅིག་མཁན་ཆེན་བྱང་ཆུབ་རྩེ་མོ་སྙུང་བ་ལ་རྒྱལ་སྲས་པས་རྨི་
ལམ་བཟུང་ནས་བྱིན་རླབས་མཛད་པས་དེ་ནུབ་ནས་ཕན་ནོ། །གཞན་
གྱི་སེམས་མཁྱེན་པའི་ཚུལ་ཡང་མཐའ་ཡས་ཏེ། རྒྱལ་སྲས་པ་ལ་
ཤིང་ཏོག་ཅིག་ཕུལ་བ་དེ་ལོ་ཙཱ་བ་ནམ་བཟང་གིས་མཐོང་ནས། ཁ་
དོག་ལེགས་པོ་ཞིག་འདུག རོ་ཅི་འདྲ་ཞིག་ཡོད་བསམ་མ་ཐག བྲོ་
བ་ལྟོས་གསུངས་ནས་མདུན་དུ་འཕང་བས་ཁོང་སྐྱེངས་པ་ཞིག་བྱུང་
ཟེར། ཡང་གཟིམས་མལ་དུ་དབྱི་དཀོར་གྱི་གདན་ཞིག་ཡོད་པ་དེ་
119

མཁན་པོ་ཟང་ཕུག་པས་མཐོང་ནས་འདི་ཡོད་ན་བླ་བྲེ་བྱེད་སྙམ་པ་བྱུང་
བས། དེ་མ་ཐག་ཁྱེད་རང་བླ་རེ་མཛོད་གསུངས་ནས་གནང་། དེ་ལ་
སོགས་པ་འདས་མ་འོངས་ཀྱི་མཁྱེན་ཚུལ་དང་སངས་རྒྱས་ཀྱི་ཞིང་
ཁམས་གཟིགས་ཚུལ་སོགས་མཐའ་ཡས་ཀྱང་འདིར་དཔེ་མཚོན་ཙམ་
བརྗོད་པའོ། །རྒྱལ་སྲས་རིན་པོ་ཆེ་འདི་ཤེས་རབ་ཀྱི་ཕ་རོལ་ཏུ་ཕྱིན་
པ་ཡོངས་སུ་རྫོགས་པས། དོན་དམ་པའི་བདེན་པ་ཆོས་ཉིད་སྐྱེ་བ་
མེད་པའི་གནས་ལུགས་ཇི་ལྟ་བ་བཞིན་རྟོགས་པའི་ངང་ནས་ཆོས་ཅན་
ཀུན་རྫོབ་ཀྱི་བདེན་པ་ཤེས་བྱ་ཐམས་ཅད་ལ་བློ་གྲོས་ཐོགས་པ་མི་
མངའ་ཞིང་ཆོས་འཆད་པའི་ཚེ་གདུལ་བྱ་ཐམས་ཅད་ཀྱིས་གོ་ཞིང་སླད་
ནས་བློ་སྣ་མི་འགྱུར་བ་མི་འོང་། བརྩམས་པའི་བསྟན་བཅོས་ཐམས་
ཅད་ཀྱང་རྒྱ་བོད་ཧོར་གསུམ་ལ་མ་ཁྱབ་པ་མེད་པ་ནི་ཐུགས་རབ་
ཡངས་པའི་མཐུའོ། །བརྩེ་དང་སྙན་པར་སྨྲ་བ་དང་། །བརྟན་པ་ཉིད་
དང་ལག་བརྐྱང་དང༌། །ཁེངས་པ་ཟབ་མོ་ངེས་དུལ་བ། །འདི་དག་
བློ་ལྡན་རྣམས་ཀྱི་རྟགས། །ཞེས་པ་ལ་སོགས་པའི་ཡོན་ཏན་དུ་མ་
མངའ་བའོ། །བསྐྱེད་རྫོགས་མཐའ་རུ་ཕྱིན་པས་གདུལ་བྱ་ལས་དག་
པ་རྣམས་ཀྱིས་ཐུགས་རྗེ་ཆེན་པོ་དངོས་སུ་མཐོང་སྟེ། གུ་ཤྲི་བསོད་
ནམས་བློ་གྲོས་ཀྱིས་མགུལ་ཡན་ཆད་ཞལ་བཅུ་གཅིག་པར་
ས
120

བྱ་བྲལ་ནམ་མཁའ་འོད་ཟེར་གྱིས་ཁ་སཔ་ཎི་ཐོར་ཚུགས་
མཐོང་། 
ཆེན་པོ་དཔལ་རྒྱལ་བས་ཚེ་དབང་ཞུས་དུས་
དང་བཅས་པ་མཐོང་། 
རང་བྱུང་རྡོ་རྗེའི་བུ་ཆེན་ཏྲེ་བོ་
ཚེ་དཔག་མེད་དངོས་སུ་མཐོང་
ངས་རྨི་ལམ་བཟུང་ནས་ཁོང་གི་སར་ལན་
རྟོགས་ལྡན་གྱི་ཞལ་ནས། 
། རྒྱལ་སྲས་
མང་དུ་ཕྱིན་ཀྱང་ཞལ་བཅུ་གཅིག་པ་རང་དུ་མཐོང་
ལར་
ཐོགས་མེད་འདི་ཐུགས་རྗེ་ཆེན་པོའི་སྤྲུལ་པ་དངོས་སུ་འདུག 
སྤྱན་རས་གཟིགས་ཞེས་གྱང་ལོགས་ལ་བྲིས་པའི་དཀར་པོ་དེ་ཁོ་ན་ལ་
སེམས་ཅན་ཐམས་ཅད་ལ་བུ་གཅིག་པ་ལྟ་བུའི་འདུ་
ཟེར་བ་མ་ཡིན། 
ཤེས་མངའ་བ་སྟོང་ཉིད་དང་སྙིང་རྗེའི་ཀློང་དུ་གྱུར་པའི་བླ་མ་དེ་འདྲ 
རྒྱལ་སྲས་རིན་པོ་ཆེ་འདི་རྫོགས་རིམ་ནམ་
ལ་ཟེར་བ་ཡིན་གསུངས། 
། མི་སྡིག་ཅན་དང་དམ་
མཁའི་རྣལ་འབྱོར་ལ་མངའ་བརྙེས་པས
ལོག་མཛེ་ཅན་སོགས་གང་ལའང་འཛེམ་པར་མི་མཛད་ཀྱང་གྲིབ་མི་
། །མཛེ་གོས་ལ་
འབྱུང་ཞིང་དེ་དག་ལ་ཕན་པ་རྒྱ་ཆེན་པོར་འགྱུར་རོ
སོགས་པ་མནབས་པས་གཞན་གྱི་མཛེ་ནད་སེལ་བའང་མང་དུ་བྱུང་
སྐྱེས་བུ་དམ་པ་འདིའི་སྐུ་མཐོང་བ་ཙམ་གྱིས་བློ་སྣ་ཆོས་ལ་
ངོ༌། 
ཁྲིད་བཏབ་པའི་ཚེ་སྔོན་འགྲོའི་དུས་ནས་སྒོམ་རང་
འགྱུར་ཐུབ་པ། 
། །ཆོས་གསུང་པའི་ཚེ་ལུག་ཚེ་
བབས་སུ་ཡོང་བ་ཡང་མང་དུ་བྱུང་ངོ༌
121

ཐར་དང་། ཤ་ཁྱི་དང་། རྣ་མོ་ཞིག་ཡོད་པ་ཐམས་ཅད་ཆོས་ཉན་པར་
བྱེད་པ་ལ། ལན་གཅིག་སྣར་ཐང་གི་བཙུན་པ་ཞིག་རླུང་འཛིན་ལུགས་
མ་ཤེས་པས་སྨྱོ་ནས་གཅེར་རྒྱུག་བྱས་པ་གཞན་གྱིས་བཟུང་
བས། དེས་རྡོ་མཚོན་རྒྱབ་སྟེ་གཞན་གྱིས་མ་ཟིན་པའི་སྐབས་སུ། རྣ་
མོ་དེ་རྒྱུག་སོང་ནས་རྡུང་དེད་བྱས། ཁོས་རྭ་ཅོ་ནས་འཆང་ནས་ཆོས་
མ་གྲོལ་བར་དུ་བསྡད། ཆོས་གྲོལ་ནས་དྲན་པ་རྙེད་དེ། རྒྱལ་སྲས་
པའི་ཞལ་ནས་གོས་ཤིག་བསྐོན་ལ་ཁྲིད་ཤོག་གསུངས། དེར་སྐུ་
མདུན་དུ་ཕྱིན་པ་ན་སྒྲོལ་མ་ཚར་གཅིག་གསུངས་ནས་བྱིན་རླབས་
མཛད་དེ། ཁྱོད་ཀྱི་གེགས་སེལ་རྣ་མོ་འདིས་བྱས། རྣ་མོ་འདི་སྒྲོལ་
མའི་ཕྲིན་ལས་པར་འདུག་གསུངས། ཡང་བླ་མ་ཁྱུང་པའི་སློབ་མ་
གསུམ་གྱིས་བོགས་འདོན་ཞུས་པས། ཞལ་ནས། ཚེ་འདི་བློ་ཡིས་
ཐོང་། སེམས་ཅན་ལ་བྱམས་སྙིང་རྗེ་སྒོམས། བླ་མ་ལ་གསོལ་བ་
དུང་དུང་ཐོབ། སེམས་སྤྲོས་པ་དང་བྲལ་བའི་ངང་ལ་ཡེང་བ་མེད་
པར་ཞོག ཅེས་པའི་གདམས་ངག་འདི་གཅིག་པོ་གསུངས་པས་ཀྱང་
དེ་རྣམས་སེམས་ངོ་འཕྲོད་ནས་རྟོགས་པ་རྒྱུད་ལ་ཤར་རོ། །མདོར་ན་
སློབ་མའི་ཚོགས་ཀྱང་རྒྱ་དཀར་ནག །བལ་པོ། ཡུ་གུར། སོག་
པོ། མདོ་སྟོད་སྨད། དབུས་གཙང༌། མངའ་རིས་ལ་སོགས་པའི་
122

མི་རིགས་དང་སྐད་རིགས་མི་གཅིག་པ་གྲངས་མེད་པ་ཞིག་སྨིན་ཅིང་
གྲོལ་བར་མཛད་ཅིང་སེམས་དཔའ་ཆེན་པོ་འདིའི་ཕྲིན་ལས་དང་རྣམ་
པར་ཐར་པ་བསམ་གྱིས་མི་ཁྱབ་ཅིང་བརྗོད་ཀྱིས་མི་ལང་སྟེ། བྱམས་
སྙིང་རྗེ་བྱང་ཆུབ་ཀྱི་སེམས་ལ་བལྟས་ན་སྐྱེ་བ་དཔག་ཏུ་མེད་པའི་གོང་
རོལ་ནས་བྱང་ཆུབ་ཀྱི་སེམས་ཁོ་ན་སྦྱངས་པ་འདྲ་བ་ཡོད། ཏིང་ངེ་
འཛིན་མངའ་བ་ལ་བལྟས་ན་སྐྱེ་བ་དཔག་ཏུ་མེད་པའི་གོང་ནས་ཏིང་ངེ་
འཛིན་ཁོ་ན་ལ་སྦྱངས་པ་འདྲ་བ་ཡོད། རྨི་ལམ་དང་སྒྱུ་ལུས་ལ་དབང་
ཐོབ་པ་ལ་བལྟས་ན་སྐྱེ་བ་དཔག་མེད 
ལམ་ལ་གོམས་པ་འདྲ་བ་ཡོད། ཡི་དམ་ལྷའི་ཞལ་གཟིགས་པ་ ལ་
བལྟས་ན་སྐྱེ་བ་དཔག་ཏུ་མེད་པ་ནས་བསྐྱེད་རིམ་ཁོ་ན་སྦྱངས་པ་འདྲ་བ་
ཡོད། 
སྐུ་ཚེ་འདིར་ཡང་དང་པོ་བཤེས་གཉེན་མཛད་པའི་སྟོན་ཆེན་
ཐོན་པ་ལ་བལྟས་ན་སྐུ་ཚེ་རིང་པོར་འཆད་ཉན་མཛད་པ་འདྲ་བ་
ཡོད། 
སྐུ་མཚམས་ཀྱི་ལོ་གྲངས་ལ་བལྟས་ན་སྐུ་ཚེ་རིང་པོར་དབེན་
པ་བསྟེན་པ་འདྲ་བ་ཡོད། ཕྱག་དང་སྐོར་བ་མཛད་པའི་གྲངས་ལ་
བལྟས་ན་སྐུ་ཚེ་རིང་པོར་ཕྱག་སྐོར་ཁོ་ན་མཛད་པ་འདྲ་བ་ཡོད
། མ་ཎི་
དང་རྗེ་བཙུན་སྒྲོལ་མ་ལ་སོགས་པའི་བསྙེན་པའི་གྲངས་ཚད་ལ་བལྟས་
ན་སྐུ་ཚེ་རིལ་པོར་བཟླས་བརྗོད་ཁོ་ན་བྱས་པ་འདྲ་བ་ཡོད། སོ་སོར་
123

ཐར་པའི་སྡོམ་པ་ཕོག་པའི་སློབ་མ་དགེ་སློང་དང་དགེ་ཚུལ་ལ་བལྟས་
ན་སྐུ་ཚེ་རིང་པོར་མཁན་པོ་ཁོ་ན་མཛད་པ་ལྟ་བུ་ཡོད། བྱང་ཆུབ་
མཆོག་ཏུ་སེམས་བསྐྱེད་པའི་སློབ་མ་ལ་བལྟས་ན་སྐུ་ཚེ་རིང་པོར་བྱང་
ཆུབ་སེམས་དཔའི་སྡོམ་པ་གཅིག་པུ་འབོགས་བཞིན་པ་ལྟ་བུ་
ཡོད། བདག་པས་གཞན་གཅེས་ཀྱི་བྱང་ཆུབ་ཀྱི་སེམས་འཁྲུངས་ནས་
གནོད་ལན་ལ་ཕན་འདོགས་པའི་དམ་བཅའ་བྱས་པའི་སློབ་མ་ལ་
བལྟས་ན་སྐུ་ཚེ་རིང་པོར་ཀུན་རྫོབ་བྱང་ཆུབ་སེམས་ཀྱི་ཁྲིད་གཅིག་པུ་
བསྐྱངས་པ་འདྲ་བ་ཡོད། ཞི་ལྷག་ཟུང་འཇུག་གི་རྟོགས་པ་དང་ལྡན་
པའི་སློབ་མ་ལ་བལྟས་ན་སྐུ་ཚེ་རིང་པོར་དོན་དམ་བྱང་ཆུབ་སེམས་ཀྱི་
ཁྲིད་ཁོ་ན་བསྐྱངས་པ་འདྲ་བ་ཡོད། དེ་ལྟ་བས་ན་སེམས་དཔའ་ཆེན་
པོ་འདི་ནི་མཁྱེན་རབ་དང་ཐུགས་རྗེ་ཕུན་སུམ་ཚོགས་པའི་གྲུབ་ཐོབ་
ཆེན་པོར་བཞུགས་ཏེ། ཚོགས་གཉིས་ཀྱི་རྒྱ་མཚོ་ཆེན་པོ་ལས་དོན་
གཉིས་ལྷུན་གྲུབ་གྱི་ནོར་བུ་བླངས་ཏེ། སེམས་ཅན་གྲངས་མེད་པའི་
བློ་གྲོས་ཀྱི་དབུལ་བ་སེལ་བར་མཛད་པ་བདག་གིས་སྨོས་མི་འཚལ་
ཞིང་ཐམས་ཅད་ཀྱིས་གཟིགས་པ་དེ་ཡིན་ནོ། །དེ་དག་ནི་རྣམ་ཐར་
མདོར་བསྡུས་ཡིན་ལ། གདུལ་བྱ་རྟག་འཛིན་ཅན་རྣམས་འདུལ་བ་
དང་ལས་ཚུལ་བསམ་གྱིས་མི་ཁྱབ་པ་སྟོན་པའི་ཕྱིར། ཞིང་ཁམས་
124

གཞན་དུ་གཤེགས་ཚུལ་ནི། དེའང་སློབ་དཔོན་ཟླ་འོད་ཀྱིས། ད་ལོ་
གདན་འདྲེ ན་པའི་གསེར་ཡིག་པ་འོང་ཞིང་འདུག་ཟེར་ཞུས་
པས། གསེར་ཡིག་པ་མ་སླེབས་གོང་དུ་གདན་འདྲེན་གཞན་ཞིག་འོང་
བ་གདའ་ཡི་གསུངས། དེ་ལོ་སྐུ་མཚམས་ལ་བཞུགས་ཁར་ཕྱག་
རྫས་གང་ཡོད་ཐམས་ཅད་དགེ་འདུན་འདུས་པ་དང་སྐྱེ་བོའི་ཚོགས་ལ་
འགྱེད་པར་མཛད། དེ་ནས་རིང་པོར་མ་ལོན་པར་སྐུ་ཁམས་ཅུང་ཟད་
སྨྱུང་བ་ལྟར་བྱུང་། དགེ་འདུན་རྣམས་འཚོགས་ནས་ཆོས་འདོན་པ་
དང༌། སྨན་བླ་དང་། སྐུ་རིམ་མང་པོ་ཞིག་བྱས། ཁྱད་པར་ཉིད་ཀྱི་
ཐུགས་སྲས་མཁན་ཆེན་བྱང་ཆུབ་རྩེ་མོ་དང་། ཆོས་རྗེ་ཉི་མ་གཞོན་ནུ་
གཉིས་ཀྱིས་བརྟན་བཞུགས་ཕུལ་ནས་མེ་ཏོག་ འཐོར་ཏེ། བསྟན་པ་
དང་སེམས་ཅན་གྱི་དོན་དུ་བཞུགས་པར་གསོལ་བ་བཏབ་པའི་མཐུ་
ཆེན་པོ་ལ་བརྟེན་ནས་ཟླ་བ་བཞིའི་བར་དུ་སྨྱུང་དྭངས་པར་གྱུར། དེ་
ནས་ཟླ་བ་བདུན་པ་ལ་སྙིང་ལོག་པའི་ཚུལ་བསྟན་ཏེ། ད་དུང་སྨན་
དཔྱད་དང་རིམ་འགྲོ་འདྲ་བགྱིས་ན་ཞུས་པས། ཞལ་སྔ་ནས། ངེད་
རང་གང་འདོད་ཀྱི་ན་སོའང་ད་མཐར་ཕྱིན། ནད་ལ་དགག་སྒྲུབ་ཆེན་
པོའང་མེད། སྟོང་ཉིད་སྙིང་རྗེའི་མན་ངག་འདི་ཉམས་སུ་ལེན་
ཡིན། དོན་ལ་ནད་ཅེས་བྱ་བར་གྲུབ་པ་མེད་ཀྱང་འཁྲུལ་པའི་སྣང་
125

ངོ ར་སྣང་བ་ཡིན། ལས་རྒྱུ་འབྲས་བསླུ་བ་མེད་པར་སྟོན་
པའམ། ཆོས་པའི་ཞེ་འཛད་ལྟ་བུའམ། སྒྲིབ་གཉིས་སྦྱོང་བའི་
ཐབས་མཆོག་ཀྱང་ཡིན། དགེ་སྦྱོར་གྱི་བསྐུལ་མ་ལྟ་བུའང་ཡིན་པར་
འདུག་པས་འདི་སྤོང་བའི་ཐབས་མི་བཙལ་ལོ། །ཕྱོགས་ཀྱི་རིམ་འགྲོ་
འདི་རྣམས་ཀྱིས་ད་བར་དུ་ངའི་ཚེ་བསྲིངས་པ་ཡིན་གསུངས། དྲུང་
གི་ཞལ་མཐོང་བ་དང་། གསུང་ཐོས་སུ་རེ་བའི་གདུལ་བྱ་མང་པོ་
ཡོད་པས། ད་དུང་སྐུ་ཚེ་བྱིན་གྱིས་བརླབ་པར་ཞུ་ཞུས་པས། ཞལ་
ནས། ཕྲུ་བའི་ནང་དུ་མེ ད་པས་གཟར་བུའི་ནང་དུ་གར་
འབྱུང་། སྣུམ་ཟད་པའི་མར་མེ་དང་འདྲ། གཞན་དོན་ལ་ཆེས་བྱ་བ་
མེད་ཀྱང་། ང་རང་གི་ཚོད་རྩིས་པས་ཕན་ཐོགས་པའང་མང་རབ་
བྱུང་། ཤིའང་གཞན་དོན་ཆུང་དུ་མི་འགྲོ་སྟེ་འཆི་གསུངས། དྲུང་
ནས་གཞན་དོན་རྒྱ་ཆེའང་བདག་སོགས་གདུལ་བྱ་མགོན་མེད་རྣམས་
ཀྱི་དོན་དུ་བཞུགས་པར་ཞུ་ཞུས་པས། ཞལ་སྔ་ནས། ཡོན་ཏན་དང་
ནུས་མཐུ་མེད་ན་ལྷན་ཅིག་ཏུ་འགྲོགས་ཀྱང་མི་ཕན། ཡོན་ཏན་དང་
ནུས་མཐུ་ཡོད་ན་བློ་གཏད་ལྟོས་པ་དང་བཅས་པ་ཁྱེད་རྣམས་ཡལ་བར་
ག་ལ་འདོར། ང་བྲལ་བ་ལ་མྱ་ངན་བྱ་མི་དགོས། རྒྱུན་ཏུ་གསོལ་བ་
ཐོབ་དང་ཁོ་བོ་ཡོད་པ་དང་མཚུངས་པའི་བྱིན་རླབས་འབྱུང་
126

བ
ཞིང་། 
ངས་ཀྱང་ཡེ་ཤེས་ཀྱི་སྤྱན་གྱིས་རྟག་ཏུ་ཁྱེད་རྣམས་ལ་གཟིགས་
པ་ཡིན་ནོ་གསུངས། 
དྲུང་ནས་ཞིང་ཁམས་སུ་གཤེགས་ན་འདི་ལྟར་
གྱིས་གསུངས་པའི་ཞལ་ཏ་ཞིག་ཐུགས་ལ་འདོགས་པར་ཞུ་ཞུས་
པས། ཞལ་ནས། 
འོ་སྐོལ་ཁམས་བཟང་དུས་སུ་ཆོས་དང་འཇིག་
རྟེན་གྱི་བྱ་བ་ལ་ཏིག་ཏིག་མེད་པར་གང་བྱུང་གི་ཐོག་ཏུ་གཏོང་ཞིང་
ཡོད་པ་དེ་ཡིན་མོད། 
ད་འཆི་བའི་རྗེས་ལ་འདི་ལྟར་གྱི་ཁྲིག་ཁྲིག་གི་
ཁ་ཏ་ག་ན་འོང་། 
གལ་ཏེ་ཁ་ཆེམས་ཀྱི་ཐོག་ཏུ་ཉན་མཁན་ཡོད་
ན། 
ང་ཁམས་བཟང་དུས་སུ་རང་གིས་ཤེས་ཚོད་དཔེ་འཁྱུད་མེད་
པར་བསྟན། 
བརྩམས་ཆེ་ཆུང་མང་རབ་ཅིག་བྱས། ཁྱད་པར་
ཚིགས་བཅད་ཆེ་ཆུང་མང་རབ་ཡི་གེར་བཀོད་པ་དེ་རྣམས་ཁ་ཆེམས་
ཡིན་མོད། 
དེ་ཚོའི་དོན་ལ་མ་བརྟགས་ན་ད་ཞག་འབྲེལ་མེད་ཚིག་ཏུ་
སྨྲས་པ་ལ་དགོས་པ་མེད། 
དེ་ཀ་ལ་བསམ་ན་ཕྲད་ཀྱང་འདི་ལས་
གཞན་དུ་སྨྲ་རྒྱུ་མེད། 
ཤིའང་ཁ་ཆེམས་གཞན་དུ་མ་མཆིས་སོ་བྱས་པ་
དེ་ཀ་ཡིན་ནོ། །
ཉིད་ཅག་བློ་དཀོན་མཆོག་ལ་གཏོད་ལ་ཚེ་འདི་དང་མ་
འདྲེས་པའི་ཆོས་རེ་གྱིས། 
སེམས་ཅན་གྱི་དོན་དུ་ཆོས་བཞིན་དུ་
བཤད་པ་ཐམས་ཅད་རྒྱལ་བ་སྲས་བཅས་ཀྱི་བརྒྱུད་པ་འཛིན་པ་ཡིན་
པས། 
འོ་སྐོལ་མི་ཚོ་ཆོས་བཞིན་བྱེད་པ་ཀུན་གྱི་རྒྱུད་ལེགས་པར་
127

ལོངས་སྤྱོད་མེད་ན་ལེགས་པས་ངའི་རྗེས་སུ་བྲེ་གང་གཏོང་རྒྱུ་
ཟུང༌། 
མ་བྱུང་ཡང་བཟོད་ནུས་ཚད་ཀྱིས་ཉམ་ཆུང་རྣམས་ལ་བྱམས་པོ་བྱེད་པ་
ཁྱད་པར་དུའང་ད་ལྟ་སྐྱོང་དགོས་པའི་མ་ནུས་པ་འདི་རྣམས་
དང༌། 
ལ་སྐྱོང་བྲན་ལེགས་པོ་གྱིས། ལབ་རྒྱུའི་དངོས་པོ་དེ་ཀ་ཡིན་ནོ་
དེ་ནུབ་ཉེ་གནས་ལ་མཆོད་པ་བཟང་པོ་ཤོམས་ཤིག་
གསུངས། 
ཉེ་
བཤམས་པ་དང་སྨོན་ལམ་མང་པོ་མཛད་ཅིང་འདུག 
གསུངས། 
གནས་ཀྱིས་ཅི་ལགས་ཞུས་པས། ཕྱག་མཛུབ་ནམ་མཁའ་ལ་གཏད་
ནས་ཁྱོད་ཀྱིས་མ་མཐོང་ངམ། མདུན་གྱི་ནམ་མཁའ་ལ་བཅོམ་ལྡན་
འདས་བྱམས་པ་མགོན་པོ་ལ་དགའ་ལྡན་གྱི་ལྷ་མང་པོས་བསྐོར་ཞིང་
བཞུགས་པའི་མདུན་དུ་ཁ་ཆེ་པཎ་ཆེན་ཤཱཀྱ་ཤྲཱིའང་བཞུགས་
འདུག ཁྱོད་རང་ཡང་སྨོན་ལམ་མང་དུ་ཐོབ། ཁོ་བོས་སེམས་ཅན་
། ཡུལ་
ལ་ཕན་ན་མནར་མེད་དམྱལ་བའི་གནས་སུ་འགྲོ་ནུས་ཤིང་
མཐའ་འཁོབ་ཆོས་མ་དར་བའི་ས་ཕྱོགས་རྣམས་སུ་སྐྱེས་ནས་སེམས་
། དགའ་
ཅན་ལ་ཕན་ཐོགས་པའི་སྨོན་ལམ་མང་པོ་བཏབ་པ་ཡིན་ཏེ
། ཕྱི་ནངས་གྲྭ་པ་
ལྡན་ན་འགྲོ་བའི་ལྟས་ཤིག་ཡིན་པ་འདྲ་གསུངས
རྣམས་ཚོགས་པའི་དུས། མདང་ཁ་ཆེའི་པཎ་ཆེན་ཤཱཀྱ་ཤྲི་དཔོན་
ད་
ག་ལ་འབུལ་བ་བསྙེན་བཀུར་བཟང་པོ་གྲུབ་ཡོ 
གཡོ 
128

གསུངས། དྲུང་ནས་འབུལ་བ་མཛད་དུས་ཁ་ཆེ་པཎ་ཆེན་གར་
བཞུགས་ཞུས་པས། བྱམས་མགོན་གྱི་དྲུང་ན་བཞུགས་ནས་འདུག་
གསུངས། ཡང་ཞལ་ནས། རྨི་ལམ་འཛིན་པ་འདི་ལ་སྔར་བྱང་ཆ་
ཆེན་པོ་ཞིག་ཡོད ་པས། ཞིང་ཁམས་གྲངས་མེད་ལྟ་བ་དང་། ཞིང་
འདིར་བཞུགས་པའི་སངས་རྒྱས་གྲངས་མེད་པ་ལ་ཆོས་ཉན་པ་ལ་
སོགས་པ་འབད་རྩོལ་མི་དགོས་པར་འོང་བ་བྱུང་བ་ལ། བར་སྐབས་
སུ་ཅུང་ཟད་འགྲིབ་པ་ཡིན་ཏེ། ད་ལྟ་ན་བ་འདིས་རྨི་ལམ་སོར་ཆུད་
འདུག མ་འགགས་པའི་སྣང་བ་འདི་མཚར་ཆེ། བར་སྐབས་སུ་
འགྲིབ་པ་དེ་བསོད་ནམས་ཆེན་པོ་སྐྱེས་པ་དེས་ལན་པ་འདྲ
། ལར་བློ་
ཆོས་སུ་འགྲོ་བ་རེ་བྱུང་ན་བསོད་ནམས་ཆེན་པོ་འདི་མ་བྱུང་ན་རང་
ལེགས་པར་འདུག 
འབད་རྩོལ་གྱིས་མ་བསྒྲུབས་པར་བྱུང་ན་ལོངས་
སྤྱོད་ཀྱང་རུང་ཞེས་གསུངས་ཀྱང་། འབྱོར་པ་དང་རྒུད་པ་གཉིས་ཀ་
ལམ་དུ་སློང་ཞིང་སྒྲུབ་པ་བྱེད་པ་འདི་གལ་ཆེ་བར་འདུག་
གསུངས། 
ཚེས་བརྒྱད་ཀྱི་ཐོ་རངས་སློབ་དཔོན་དཔལ་ཡེ་ལ་ང་སློང་
ལ་རྒྱབ་ནས་བརྟེན་ཅིག་གསུངས། དེ་ལྟར་བྱས་པས། ཕྱག་ཐལ་མོ་
སྦྱར་ཏེ་ཡུན་རིང་པོར་བཤུམས་ནས་སྨོན་ལམ་འགའ་མཛད་དོ
དེས་ནངས་པར་དེའི་རྒྱུ་མཚན་ཞུས་པས། སྤྱན་ནམ་མཁའ་ལ་ཆེར་
129

མཛད་ནས། ང་བསྙེས་ནས་ཉལ་བའི་མདུན་དུ་རྗེ་བཙུན་མ་བྱོན་ནས་
འདུག་པས། རྗེ་བཙུན་མའི་མདུན་དུ་བསྙེས་ནས་བསྡད་པས་མི་རུང་
བསམས་ནས་ང་སློང་ལ་རྒྱབ་ནས་བརྟེན་བྱས་པ་ཡིན་གསུངས། རྗེ་-
བཙུན་མ་གསུང་འབྱོན་པར་འདུག་གམ་ཞུས་པས། འོ་སྐོལ་སེམས་
ཅན་གྱི་སྡུག་བསྔལ་མ་བཟོད་ནས་རྗེ་བཙུན་མ་ལ་བྱས་པ་མེད་ཀྱང་
སྡུག་ཡུས་བཙོང་བ་ཡིན་གསུངས། དེའི་དུས་སུ་སྲུང་གཡོག་པ་ཞིག་
གིས་གལ་ཏེ་མི་འདོད་པའི་ཐོག་ཏུ་སྐུ་གཤེགས་ན། འཕོ་བ་ལ་
སོགས་ཐུགས་དམ་གྱི་གསལ་འདེབས་འདི་ལྟར་གྱིས་ཟེར་བ་ཞིག་
གསུང་བར་ཞུ་ཞུས་པས། ཞལ་ནས། ཁྱེད་དག་མི་འདོད་པ་ཐོག་ཏུ་
བང་ཅིང་ཤི་ན་ཟེར་ཞིང་འདུག་སྟེ། ཤིའང་མི་འདོད་པ་ཐོག་ཏུ་བབ་པ་
མིན། འདི་འོང་དོགས་ནས་གྲབས་ཤིག་སྔར་ཚར། མི་རྒན་གྱིས་
ལས་བཏབ་ཚར། ཕོ་ལོ་བདུན་ཅུ་དོན་ལྔ་ལོན་འདུག དེང་སང་གི་
དུས་སུ་ཚེ་ཐུང་ཐུང་མིན། མཚམས་ཐོན་ནས་མི་མང་པོ་འཚོགས་པ་
དང་ཆོས་སྟོན་འཕྲོ་ཡང་མ་ལུས་པས་ན་བའི་དུས་ཀྱང་འདི་ག་
ཡིན། འདི་འདྲ་ཞིག་མ་གྲུབ་ཅེས་པའི་བློའི་ལྷག་མའང་ལུས་པ་
མེད། འདིར་འགྲོ་དོན་རེས་འགའ་རེ་འོང་ཞིང་འདུག་སྟེ། འགྲོ་
དོན་ཆུང་དུའང་མི་འགྲོ། འདི་ནས་འདི་རུ་འགྲོ་བའི་གདེང་ཞིག་
130

ཡོད། བྱང་ཆུབ་ཀྱི་སེམས་གཉིས་པོ་འདི་དང་ནམ་ཡང་འབྲལ་མ་
མྱོང༌། ན་བའི་རྐྱེན་གྱིས་རྨི་ལམ་སོར་ཆུད་བྱས་པ་དང་འདྲ་
བས། ཁར་སང་དཔྱིད་ཀ་ན་བ་ནས་བཟུང་སྟེ་ལུས་ཤེད་མེད་ཀྱང་
ལྷག་པར་དུའང་བྱང་ཆུབ་ཀྱི་སེམས་འཕེལ་བ་བྱུང༌། བདག་གིས་
འབད་མེད་དུ་དགེ་སྦྱོར་རྙེད་པ་འདི་དཀོན་མཆོག་གི་དྲིན་ཡིན། དེ་ལྟ་
བུའི་ངང་ནས་འཆི་བ་དེ་ལ་འཕོ་བ་ཟེར་བ་ཡིན། གཞན་གསལ་
འདེབས་བྱ་རྒྱུ་ཅིའང་མེད། སྤྱོད་འཇུག་ལས། དེ་ཡིས་སངས་རྒྱས་
རྗེས་དྲན་སོགས། །ཅིས་ཀྱང་གཡེང་བར་འགྱུར་བ་མེད། །ཅེས་
གསུངས་པ་དེ་དང་ཁྱེད་རང་རྣམས་ཀྱང་མ་འགལ་བར་མཛོད་
གསུངས། དྲུང་ནས་སྐུ་སྐྱེ་བ་ཕྱི་མ་ལ་ཞིང་ཁམས་གང་དུ་སྐྱེ་བ་
བཞེས་ཞུས་པས། འགྲོ་བ་ལ་ཕན་ཐོགས་ན་དམྱལ་བ་ཡིན་ཡང་ཤིན་
ཏུ་སྐྱེ་སྤྲོ། ཕན་མི་ཐོགས་ན་དག་པའི་ཞིང་ཁམས་ཡིན་ཡང་མི་སྤྲོ་
གསུངས། དེ་ནུབ་ཡང་མཆོད་པ་ཤོམས་གསུངས། བཤམས་པ་
ན། མ་ད་ནའི་མཆོད་པ་ཞིག་ཁྱེར་ཤོག་གསུངས་ནས། ཕུད་མཆོད་
རྒྱས་པ་ཞིག་མཛད། དེ་ནས་ཕྱག་ཐལ་མོ་སྦྱར་ཏེ་དབུ་འདུད་པར་
མཛད། མཆོད་པ་རྣམ་ལྔ་ཕྱག་རྒྱ་དང་བཅས་པ་ལན་ལྔ་ལྔ་ཙམ་
བསྐུར་ཞིང་ཕུལ་ནས། དྲུང་དུ་ཡོད་པའི་མི་རྣམས་ལའང་མཆོད་པ་
131

ཕུལ་གསུངས། དེ་ནས་སྤྱན་ཆབ་མང་པོ་བྱོན་ཅིང་སྨོན་ལམ་མང་པོ་
མཛད་དོ། །དེ་ཚར་བ་དང་དེའི་རྒྱུ་མཚན་ཅི་ལགས་ཞུས་
པས། གསང་སྔགས་བླ་མེད་ཀྱི་ལྷ་མང་པོ་བྱོན་བྱུང་བས་ཁྱེད་རྣམས་
ལ མཆོད་པ་ཕུལ་བྱས་པ་ཡིན། གཞན་བཤད་རྒྱུ་མེད་གསུངས། དེ་
ནས་སློབ་དཔོན་ཡོན་ཏན་འོད་ཀྱིས་སྲུང་གཡོག་ལ་འབོད་པའི་སྐབས་
སུ། ཕྱག་ནམ་མཁའ་ལ་ཡུག་ཡུག་མཛད་ནས་ནུབ་ཅིག་སྲོད་ཀྱི་ཆ་
ལ་མ་དག་པའི་ལས་ནི་ཐམས་ཅད་འགགས་ནས་ཞིང་ཁམས་རྣམ་པར་
དག་པ་མཛེས་ཤིང་ཡིད་དུ་འོང་བ། ནམ་མཁའི་དབྱིངས་ལྟར་རྒྱ་ཁྱོན་
གཞལ་མི་ནུས་པ། མནན་ན་ནེམ་དང་བཏེག་ན་སྤར་བྱེད་པ། རེག་
ན་བདེ་བ་བསྐྱེད་པ་ལ་སོགས་པ་ཡོན་ཏན་དུ་མ་དང་ལྡན་ཞིང་ངོ་མཚར་
བ་ཞིག་གི་དབུས་ན་ཁོ་བོ་འདུག དེའི་འཁོར་ཡུག་ཏུ་འཁོར་གྱི་
ཚོགས་གྲངས་མེད་པས་བསྐོར་འདུག ད་ཞག་རྩ་ན་ཡོད་པའི་གནད་
ཡིན་ནམ་གསུངས། དེ་ལྟར་བླ་མ་དམ་པ་དེ་ཉིད་སྐུ་འཁྲུངས་པ་ནས་
བཟུང་། ཕྱིས་བདེ་བར་གཤེགས་པའི་བར་སྐུ་རྣམ་སྣང་གི་ཆོས་
བདུན་དང་ནམ་ཡང་མ་བྲལ་ཞིང་། བདེ་བར་གཤེགས་ལ་ཁད་པའི་
དུས་དེར་ཡང་། སྔར་ནས་ཉལ་བ་དང་བསྙེས་པ་མ་གོམས་
པས། ཙོག་པུ་འདི་ག་བདེ་བར་འདུག་གསུངས་ནས་ཙོག་པུར་
132

བཞུགས། བཅུ་དགུའི་ནུབ་མོ་གསུང་བཅད་དེ་སྤྱན་ནམ་མཁའ་ལ་
གཟིགས། ཐུགས་འོད་གསལ་ལས་མ་གཡོས་བཞིན་དུ་བཞུགས་
སོ། །དེ་ནས་གདུལ་བྱ་རྟག་འཛིན་ཅན་རྣམས་འདུལ་བ་དང་། ལས་
ཚུལ་བསམ་གྱིས་མི་ཁྱབ་པ་བསྟན་པ་དང༌། ཞིང་ཁམས་གཞན་དུ་
འགྲོ་དོན་ཆེ་བར་ཡང་དགོངས་ཏེ། དགུང་ལོ་བདུན་ཅུ་དོན་ལྔ་བཞེས་
པ། ས་མོ་བྱ་ལོ། ཐ་སྐར་ཟླ་བའི་ཚེས་ཉི་ཤུའི་དགོང་མོའི་ཆ། ཉི་
མ་ནུབ་མཚམས་སུ་ཆོས་སྐུ་ཞི་བ་ཆེན་པོའི་དབྱིང ས་སུ་མྱ་ངན་ལས་
འདས་པའི་ཚུལ་བསྟན་ཏོ། །དེའི་ནུབ་མོ་ས་གཡོ་བ་ཆེན་པོས་གསེར་
སྐུ་ཁྲིའི་སྟེང་ནས་སའི་སྟེང་དུ་ལྷུང་ནུས་པ་བྱུང་། བར་སྣང་ཐམས་
ཅད་འཇའ་ཚོན་དང་འོད་ཟེར་སྣ་ལྔས་ཁེངས། རོལ་མོའི་སྒྲ་ཆེན་པོ་
གྲག ལྷའི་མེ་ཏོག་ཁ་བ་བཞིན་བབ། མི་རྣམས་ཀྱང་མྱ་ངན་སྐྱེས་ཏེ་
ངུ་སྒྲ་ཆེན་པོ་འབྱིན། ཐ་ན་རྣ་མོ་དང་ཤ་ཁྱི་ལ་སོགས་པ་དུད་འགྲོ་ཀུན་
ཀྱང་མྱ་ངན་ཆེན་པོ་སྐྱེས་ཏེ། སྐུ་ཁམས་སྙུང་བའི་དུས་ནས་རྣ་མོ་དང་
ཤ་ཁྱི་གཉིས་ཀྱང་རི་ལ་བུད་ནས་གཟིམས་ཁང་གི་ཐོ་ཕྱིར་མི་འཁོར་བ་
ལ། སྐུ་གཤེགས་པའི་ཉིན་མོ་བྱུང་ནས་གཟིམས་ཁང་ལ་སྐོར་བ་མང་
པོ་བྱས་ཏེ། གདུང་ལ་གསོལ་འདེབས་བྱེད་པའི་དུས་སྐབས་
སུ། རྣ་མོ་དེའང་གཟིམས་ཁང་གི་འོག་ཏུ་འཕོ་བ་བཏབ་པ་བཞིན་
133

བྱས་ནས་ཤི་འདུག རྒྱལ་སྲས་རིན་པོ་ཆེ་དེ་ཉིད་བདེ་བར་གཤེགས་
ནས་ཞག་ལྔ་སོང་བའི་ནུབ་མོ། མཚམས་དམ་པོ་ལ་བཞུགས་པའི་
དག་སྣང་ཅན་འགའ་ཞིག་གིས། སྤྱན་རས་གཟིགས་ཁ་སཔ་ཎིས་སྤྱན་
དྲངས་ནས་བདེ་བ་ཅན་དུ་གཤེགས་པ་དང་། ལ་ལས་ནི་རྗེ་བཙུན་
སྒྲོལ་མས་བསུས་ཏེ་གཡུ་ལོ་བཀོད་པར་གཤེགས་པ་མཐོང་བ་
དང་། ལ་ལས་ནི་ཁ་ཆེའི་པཎ་ཆེན་གྱིས་སྤྱན་དྲངས་ཏེ་དགའ་ལྡན་དུ་
གཤེགས་པ་མཐོང་བ་དང་། འགའ་ཞིག་གིས་ནི་ལྷ་དང་ལྷ་མོའི་
ཚོགས་དཔག་ཏུ་མེད་པས་བསུས་ཏེ་གཤེགས་པ་མཐོང་བ་དང་། ལ་
ལ་དག་གིས་ནི་མཆོད་རྟེན་དཀར་པོ་བར་སྣང་ཁེངས་པ་ཞིག་གི་བང་
རིམ་ལ་འཛེགས་ནས་བྱོན་ཏེ། རྡོ་རྗེ་དྲིལ་བུའི་སྒྲ་སིལ་སིལ་སྒྲོགས་
བཞིན་དུ་འོ་སྐོལ་འོག་མིན་དུ་འགྲོ་གསུངས་ནས་མཆོད་རྟེན་དང་
བཅས་པ་ནམ་མཁར་གཤེགས་པ་སོགས་མཐོང་སྣང་མི་འདྲ་བ་དུ་མ་
བྱུང་འདུག ཇོ་ནང་གི་སྒྲུབ་པ་མོ་ཚུལ་བཟང་བྱ་བའི་ཉམས་སྣང་ལ་
སྤྱན་རས་གཟིགས་ཀྱི་དཀྱིལ་འཁོར་རྟེན་དང་བརྟེན་པར་བཅས་པ་ཞིག་
བཤིག་ནས་ཤར་ཕྱོགས་ལ་བཞུད་པའི་སྣང་བ་བྱུང་ངོ་ཟེར། དེ་ནས་
བདེ་བར་གཤེགས་ནས་ཞག་བདུན་ན་གདུང་བཞུས་པའི་ཚེ། སླར་ས་
གཡོ་བ་དང་། བར་སྣང་ཐམས་ཅད་འཇའ་ཚོན་གྱིས་གང་བར་
134

གདུང་ཡུལ་གཞན་དུ་སྤྱན་དྲངས་པ་ལའང་འཇའ་འོད་ཀྱིས་སྣ་
གྱུར། 
རིང་བསྲེལ་ཤེལ་གྱི་མདོག་ཅན་མང་དུ་བྱོན་པ་
ཁྲིད་པ་དང༌། 
ཚེམས་ལ་དུང་གཡས་འཁྱིལ་ཉི་ཟླས་བརྒྱན་པ་བྱོན་པ་
དང༌། 
ཕྱིས་ནི་སྤྱན་རས་གཟིགས་ཀྱི་སྐུ་ལ་སོགས་པ་མང་དུ་བྱོན་
དང་། 
ནོ། །དེ་དག་ནི་རྒྱལ་སྲས་རིན་པོ་ཆེའི་ལོ་རྒྱུས་སོ།། །།དེ་ལྟར་འདི་
། འོན་ཀྱང་བརྒྱུད་
མན་གྱི་བླ་མ་སོ་སོའི་རྣམ་ཐར་རྒྱས་པ་མ་རྙེད་ལ
པའི་རིམ་པ་དངོས་ནི། ༈ འཕགས་པ་ཉིད་ཀྱི་སྤྲུལ་པ་རྒྱལ་སྲས་
ཐོགས་མེད་ཀྱིས་ཆོས་ཀྱི་རྗེ་གཉགས་ཆེན་བསོད་ནམས་དབང་པོ་ལ་
དེས་གནས་བརྟན་བ་ཀུ་ལའི་སྤྲུལ་པ་གཉགས་དབོན་བསོད་
བསྩལ། 
ནམས་བཟང་པོ་ལ་བསྩལ། དེས་འཕགས་ཆེན་ཐོག་རྡུགས་པ་བསོད་
དེས་འཕགས་པ་བསོད་ནམས་རྒྱ་མཚོ་
ནམས་དར་རྒྱས་ལ། 
ལ། དེས་མ་ཎི་བ་གྲགས་པ་བསོད་ནམས་ལ། དེས་གློ་བོ་པ་བྱང་
སེམས་ཀུན་དགའ་མཆོག་གྲུབ་ལ། དེས་སློབ་དཔོན་སྤྱོད་པའི་རྡོ་
། དེས་རྡོ་རིང་ཀུན་
རྗེའི་རྣམ་སྤྲུལ་རྗེ་བཙུན་ཀུན་དགའ་གྲོལ་མཆོག་ལ
། དེས་སྤྱོད་པའི་རྡོ་
སྤངས་པའི་དབོན་པོ་ཀུན་དགའ་རྒྱལ་མཚན་ལ
། ༈ ཡང་
རྗེའི་རྣམ་སྤྲུལ་ཇོ་ནང་ལོ་ཙཱ་བ་ཀུན་དགའ་སྙིང་པོ་ལ
། དེས་བྱང་
རྒྱལ་སྲས་རིན་པོ་ཆེ་ནས་ཀུན་སྤངས་ཆོས་རིན་ལ
ན། 
135

སེམས་བསོད་ནམས་རིན་ཆེན་ལ། དེས་བྲག་དཀར་སེམས་དཔའ་
ཆེན་པོ་ལ། དེས་རྡོ་རིང་པ་ཀུན་དགའ་རྒྱལ་མཚན་ལ། དེས་ཇོ་ནང་
ལོ་ཙཱ་བ་ལ། 
དེས་རྒྱལ་ཚབ་མངོན་དགའ་རིན་ཆེན་རྒྱ་མཚོ་
ལ། དེས་རྗེ་དྲུང་རིན་པོ་ཆེ་ཡེ་ཤེས་རྒྱ་མཚོ་ལ། དེས་རྟག་བརྟན་པ་
རྗེ་བློ་གྲོས་རྣམ་རྒྱལ་ལ། དེས་ཉིད་ཀྱི་དབོན་པོ་ཕྱ་ལུང་པ་ངག་དབང་
ཕྲིན་ལས་ལ། དེས་གྲུབ་ཐོབ་ཀུན་བཟང་དབང་པོ་ལ། དེས་ཀཿ
ཐོག་རིག་འཛིན་ཚེ་དབང་ནོར་བུ་ལ། དེས་འབྲུག་པ་རིན་པོ་ཆེ་བཀའ་
བརྒྱུད་ཕྲིན་ལས་ཤིང་རྟ་ལ། དེས་ཀུན་མཁྱེན་སི་ཏུ་རིན་པོ་ཆེ་ཀརྨ་
 བསྟན་པའི་ཉིན་བྱེད་གཙུག་ལག་ཆོས་ཀྱི་སྣང་བ་ལ། དེས་ཟུར་མང་
པ་མཁས་གྲུབ་ཀརྨ་ཚེ་དབང་ཀུན་ཁྱབ་ལ། དེས་མཚུར་ཕུ་རྒྱལ་ཚབ་
སྤྲུལ་སྐུ་ཀརྨ་ངེས་དོན་རབ་རྒྱས་ཆོས་དཔལ་བཟང་པོ་ལ། དེས་འབྲི་
གུང་པ་རྒྱལ་དབང་ཕྱག་ན་པདྨོ་བསྟན་འཛིན་པདྨའི་རྒྱལ་མཚན་
ལ། 
དེས་འབྲི་གུང་པ་མཆོག་སྤྲུལ་འཇམ་དབྱངས་ཆོས་ཀྱི་རྒྱལ་
མཚན་ལ། 
དེས་ཉིན་རྫོང་ཁྲི་ཆེན་རིན་ཆེན་བློ་གྲོས་རྒྱལ་མཚན་
ལ། 
དེས་འབྲི་གུང་པ་ཐམས་ཅད་མཁྱེན་གཟིགས་རང་བྱུང་ཆོས་ཉིད་
ནོར་བུ་ལ་བསྩལ། 
དེས་འབྲི་གུང་ཡོངས་འཛིན་རིན་པོ་ཆེ་ཕྲིན་ལས་
ཀུན་ཁྱབ་དང་། 
མཁན་ཆེན་དུང་དཀར་སྤྲུལ་སྐུ་རྡོ་རྗེ་འཛིན་དབང་
136

དམ་ཆོས་འགྱུར་མེད་རྣམ་གཉིས་ལ་བསྩལ། དེ་གཉིས་ཀའི་དྲུང་
ནས་དཔལ་ལྡན་རྩ་བའི་བླ་མ་འཁོར་ལོའི་མགོན་པོ་དཀོན་མཆོག་ཆོས་
སྐྱབས་ཀྱིས་གསན། དམ་པ་དེ་ཉིད་ཀྱིས་དགྱེས་བཞིན་དུ་བདག་ཨ་
ཝ་དྷུ་ཏི་པ་ངེས་དོན་རྒྱ་མཚོ་སོགས་སློབ་འབངས་རྣམས་ལ་བསྩལ་
ཏོ། ། ཨོཾ་སྭ་སྟི། རབ་མང་ཚོགས་གཉིས་འདུས་པའི་རྒྱ་མཚོ་
ནས། །རབ་འཁྲུངས་བརྒྱུད་པའི་བླ་མའི་མཚན་གྱི་ཚོགས། །རབ་
དཀར་ཡི་གེའི་སྲད་བུར་བརྒྱུས་པ་ལ། །རབ་མཛེས་རྣམ་ཐར་ རིན་
ཆེན་འཕྲེང་བ་ཟེར། །ཆོས་འདིར་དད་པའི་གཙུག་ཕུད་མཛེས་འཆང་
བའི། །སྐལ་བཟང་རྨ་བྱ་གཞོན་ནུའི་སྒྲ་འཛིན་དུ། །ལོ་རྒྱུས་ཕན་
ཡོན་དབྱར་སྐྱེས་རྔ་ཆེན་སྒྲ། །དེང་འདིར་བསྒྲགས་ཀྱི་དགའ་བའི་
གར་བྱོས་ཀྱེ། ། མ་རྒན་མཁའ་ཁྱབ་འགྲོ་རྒྱུད་མེ་ལོང་ལ། །སྒྲིབ་
གསུམ་དྲི་མའི་ཚོགས་ཀྱིས་སྦགས་པ་རྣམས། །ཟབ་ལམ་བདུད་རྩིའི་
རྒྱུན་བཟང་འདིས་བཀྲུས་ནས། །མཁྱེན་གཉིས་གཟུགས་བརྙན་མྱུར་
དུ་འཆར་བར་ཤོག །སརྦ་དཱ་ཀལཱཎཾ་བྷ་བནྟུ།། །།
137

༄༅། །ཐུགས་རྗེ་ཆེན་པོའི་པོ་བསྟོད་ཀྱི་འགྲེལ་པ་
དོན་གསལ་སྣང་བ་ཞེས་བྱ་བ་བཞུགས་སོ།།
༄༅། །ན་མོ་ལོ་ཀེ་ཤཱ་རཱ་ཡ། གང་གི་མཚན་གྱི་འོད་དཀར་
ཙམ། །སྒྲ་འཛིན་བུ་གར་སོན་པས་ཀྱང་། །སྲིད་མུན་སྟུག་པོ་སེལ་
མཛད་པ། །ཕྱག་ན་པདྨོ་དེར་བཏུད་ནས། །གང་གི་ཡོན་ཏན་རྒྱ་མཚོ་
ལས། །གྲུབ་བརྙེས་དཔལ་མོས་ཆ་ཤས་ཙམ། །བླངས་པའི་
དགོངས་དོན་རྡོ་རྗེའི་མདུད། །དད་བརྒྱའི་སོར་མོས་དགྲོལ་བར་
བྱ། །དེ་ལ་འདིར་གྲུབ་པའི་དབང་ཕྱུག་དགེ་སློང་མ་དཔལ་མོས་
མཛད་པའི་ཐུགས་རྗེ་ཆེན་པོར་བསྟོད་པའི་དོན་འཆད་པ་ལ་
གསུ,མ། མདོ ར་བསྡུས་ནས་བསྟོད་ཅིང་ཕྱག་འཚལ་བ་
དང་། བསྟོད་པ་རྒྱས་པར་བཤད་པ་དང་། བསྟོད་པ་བརྗོད་པའི་
ཕན་ཡོན་བསྟན་པའོ། །དང་པོ་ནི། དེའང་གྲུབ་མཆོག་མ་དཔལ་མོ་
ཞེས་ཡོངས་སུ་གྲགས་པ་དེ་ནི་སྤྱིར་ཁམས་གསུམ་འཁོར་བས་ཡིད་
ཕྱུང་ཞིང་ལྷག་པར་ཚེ་འདིའི་བྱ་བྱེད་སྤྱི་དང་། སྒོས་སུ་གྲོང་པའི་ཆོས་
ཀྱིས་ཐུགས་གཏིང་ནས་སུན་ཏེ། ཚེ་འདི་དོན་གཉེར་གྱི་མིའི་གྲལ་
138

་་ནས་བུད་ཕྱིར་བསམ་བཞིན་དུ་ཀླུ་ནད་ཀྱིས་ཐེབས་པའི་ཚུལ་བཞེས་
ཏེ། ལི་ཁ་ར་ཤིང་འཕེལ་གྱི་ནགས་ཁྲོད་དུ་འཚོ་བ་སྲོག་འཚོ་ཙམ་ལ་
བརྟེན་ནས་སྨྱུང་གནས་ཀྱི་སྒོ་ནས་ཐུགས་རྗེ་ཆེན་པོའི་སྒྲུབ་པ་མཛད་
པས། ས་ག་ཟླ་བའི་ཚེས་བཅོ་ལྔའི་ཉིན་ཐུགས་རྔ ་ཆེན་པོ་ཕྱག་སྟོང་
སྤྱན་སྟོང་གི་ཞལ་དངོས་སུ་གཟིགས། སྙུང་གཞི་ལས་གྲོལ་ཞིང་
མཆོག་གི་དངོས་གྲུབ་བརྙེས། དེའི་ཚེ་དགེ་སློང་མ་དཔལ་མོས་
ཐུགས་རྗེ་ཆེན་པོ་དངོས་སུ་ཞལ་གཟིགས་པའི་སྐུ་མདུན་དུ་ཤིང་ཏ་ལ་
བདུན་སྲིད་ཙམ་གྱི་ནམ་མཁར་འཕགས་ནས་བསྟོད་པ་འདི་མཛད་
པའོ། །དེ་ལ། ཨོཾ་འཇིག་རྟེན་མགོན་པོ་ལ་ཕྱག་འཚལ་
ལོ། །ཞེས་པ་ནི། ལོ་ཆེན་རིན་ཆེན་བཟང་པོས་བསྟོད་པ་འདི་བོད་
སྐད་དུ་བསྒྱུར་བའི་ཚེ་འགྱུར་མཐར་ཕྱིན་པའི་ཕྱིར་དང་། ཕྱི་རབས་
སུ་བྱིན་རླབས་ཀྱི་རྒྱུན་འབྱུང་བའི་ཕྱིར་ཐུགས་རྗེ་ཆེན་པོ་ལ་རྒྱུ ད་ནང་
མཐུན་པར་ཕྱག་མཛད་པའོ། །འཇིག་རྟེན་བླ་མ་སྲིད་པ་གསུམ་
གྱིས་བསྟོད་པ་པོ། །ཞེས་པ་ནི། འཇིག་རྟེན་ཁམས་སུ་གནས་པ་
འགྲོ་བ་རིགས་དྲུག་དང་སྐྱེ་གནས་བཞིས་བསྡུས་པའི་སེམས་ཅན་མཐོ་
རིས་དང་ཐར་པའི་གནས་སུ་འཁྲིད་པར་མཛད་པའི་བླ་མ་དམ་པ་ནི་
འཕགས་པ་སྤྱན་རས་གཟིགས་ཡིན་པས། སྲིད་པ་གསུམ་ན་གནས་
139

པའི་སེམས་ཅན་ཐམས་ཅད་ཀྱིས་བསྟོད་ཅིང་ཕྱག་འཚལ་བར་འོས་
པས་ན་དེ་ལྟར་བྱ་བར་རིགས་སོ། །ཞེས་པའོ། །ལྷ་ཡི་གཙོ་བོ་
བདུད་དང་ཚངས་པས་བསྟོད་པ་པོ། །ཞེས་པ་ནི། སྲིད་པ་
གསུམ་གྱི་སེམས་ཅན་དམན་པ་རྣམས་མ་ཟད་ལྷའི་གཙོ་བོ་ཚངས་པ་
དང༌། བརྒྱ་བྱིན་དང་། བདུད་སྡིག་ཏོ་ཅན་ལ་སོགས་པ་དེ་དག་ཀྱང་
འཁོར་བའི་སྡུག་བསྔལ་གྱིས་འཇིགས་པ་ན་བཅོམ་ལྡན་འདས་ཉིད་ལ་
ཕྱག་འཚལ་བ་དང་། མཆོད་པ་དང༌། སྐྱབས་སུ་འགྲོ་བར་བྱ་བ་
ཉིད་ཡིན་ནོ། །ཞེས་པའོ། །ཐུབ་པའི་རྒྱལ་མཆོག་བསྟོད་པས་
གྲུབ་པར་མཛད་པ་པོ། །ཞེས་པ་ནི། འདོད་གཟུགས་ཀྱི་ལྷའི་
གཙོ་བོ་དེ་དག་དང་། ཐུབ་པའི་བསྟན་པ་ལས་ཕྱི་རོལ་ཏུ་གྱུར་པའི་
སེར་སྐྱ་དང་། སྡིག་ཅན་ལ་སོགས་པ་རྣམས་ལ་སྐྱབས་སུ་འཛིན་པ་
དོར་ནས། ཐུབ་པ་རྣམས་ཀྱི་རྒྱལ་པོ་ཐུགས་རྗེ་མཆོག་དང་ལྡན་པ་
ཉིད་ལ་སྐྱབས་སུ་སོང་ན་འདོད་པའི་དོན་ཐམས་ཅད་འགྲུབ་པར་མཛད་
པར་འགྱུར་རོ། །ཞེས་པའོ། །འཇིག་རྟེན་གསུམ་གྱི་མགོན་པོ་
མཆོག་ལ་ཕྱག་འཚལ་ལོ། །ཞེས་པ་ནི། ས་འོག་གི་འཇིག་རྟེན་
དང་། ས་སྟེང་གི་འཇིག་རྟེན་དང་། ས་བླའི་འཇིག་རྟེན་གསུམ་ན་
སེམས་ཅན་རྣམས་ལ་གནས་སྐབས་དང་མཐར་ཐུག་ཀུན་ཏུ་བསླུ་བ་
140

མེད་པའི་མགོན་དང་སྐྱབས་ནི་བཅོམ་ལྡན་འདས་སྙིང་རྗེ་མཆོག་དང་
ལྡན་པ་ཉིད་ལས་ལྷག་པ་མེད་པར་གཏིང་ནས་ཡིད་ཆེས་ཏེ་ཕྱག་
འཚལ་ལོ། །ཞེས་པའོ། །གཉིས་པ་བསྟོད་པ་རྒྱས་པར་བཤད་པ་
ནི། 
བདེ་གཤེགས་དཔག་མེད་སྐུ་སྟེ་སྐུ་བཟང་འཛིན་པ་པོ
ཞེས་པ་ནི། 
ཐུགས་རྗེ་ཆེན་པོའི་སྐུའི་བ་སྤུའི་བུ་ག་རེ་རེར་ཡང་སངས་
རྒྱས་དང་བྱང་ཆུབ་སེམས་དཔའ་གྲངས་མེད་པ་བཞུགས་པའི་རྣམ་
ཐར་དང་། 
སྟོན་པ་བདེ་བར་གཤེགས་པ་དཔག་ཏུ་མེད་པ་གཅིག་ཏུ་
འདུས་པའི་སྐུ་ཡིན་ཞིང་། སྐུ་རེ་རེལའང་མཚན་བཟང་པོ་སུམ་ཅུ་རྩ་
གཉིས་དང་། 
དཔེ་བྱད་བཟང་པོ་བརྒྱད་ཅུ་སོགས་མཚུངས་པ་མེད་
པའི་ཡོན་ཏན་དུ་མ་འཛིན་པའོ། །ཞེས་པའོ། །བདེ་གཤེགས་སྣང་
བ་མཐའ་ཡས་དབུ་རྒྱན་འཛིན་པ་པོ། །ཞེས་པ་ནི། ཐུགས་རྗེ་
ཆེན་པོ་འདི་སྔོན་འཁོར་ལོས་སྒྱུར་བའི་རྒྱལ་པོ་རྩིབས་ཀྱི་མུ་ཁྱུད་ཀྱི་ཐུ་
བོ་མིག་མི་འཛུམ་དུ་གྱུར་པའི་ཚེ་བྱང་ཆུབ་མཆོག་ཏུ་ཐུགས་བསྐྱེད་ཅིང་
སངས་རྒྱས་པའི་ཞིང་བཟུང་། དེ་ནས་བཟུང་སྟེ་མགོན་པོ་འོད་དཔག་
མེད་ཡོངས་འཛིན་དུ་བསྟེན་ཏེ་བསྐལ་པ་གྲངས་མེད་པ་མང་པོར་
ཚོགས་བསགས། སངས་རྒྱས་པའི་ཚེ་ནའང་འོད་དཔག་མེད་ཀྱི་
རིགས་སུ་འཚང་རྒྱ་བ་ཡིན། དེའི་ཕྱིར་རིགས་བདག་བདེ་གཤེགས་
141

སྣང་བ་མཐའ་ཡས་དབུའི་རྒྱན་དུ་འཛིན་པའོ། །ཕྱག་གཡས་
མཆོག་སྦྱིན་ཡི་དྭགས་བཀྲེས་སྐོམ་སེལ་བ་པོ། །ཞེས་པ་
སོ་་་་་་་
ནི། ཐུགས་རྗེ་ཆེན་པོའི་ཕྱག་གཡས་མཆོག་སྦྱིན་གྱི་ཕྱག་རྒྱ་མཛད་
པའི་ཕྱག་མཛུབ་ལས་ བདུད་རྩིའི་རྒྱུན་བབ་པས་ཡི་དྭགས་རྣམས་ཀྱི་
བཀྲེས་སྐོམ་གྱི་སྡུག་བསྔལ་སེལ་བར་མཛད་ཅེས་པའོ། །ཕྱག་
གཡོན་གསེར་གྱི་པདྨས་རྣམ་པར་བརྒྱན་པ་པོ། །ཞེས་པ་
ནི། ཐུགས་རྗེ་ཆེན་པོས་རིགས་དྲུག་གི་གནས་སུ་གང་ལ་གང་འདུལ་
གྱི་སྐུར་བསྟན་ནས་འཁོར་བ་མ་སྟོང་བར་དུ་སེམས་ཅན་གྱི་དོན་མཛད་
ཀྱང་། ཇི་ལྟར་འདམ་ལས་སྐྱེས་པའི་པདྨ་འདམ་གྱི་དབུས་སུ་རྟག་ཏུ་
གནས་ཀྱང་འདམ་གྱི་དྲི་མས་མ་གོས་པ་ལྟར། འཁོར་བའི་སྐྱོན་གང་
གིས་ཀྱང་མ་གོས་པ་མཚོན་པའི་ཕྱིར་ཕྱག་གཡོན་ན་གསེར་གྱི་པདྨའི་
སྡོང་པོ་དྲི་མ་མེད་པ་བསྣམས་པས་ཞིང་ཁམས་ཀུན་ཏུའང་ཕྱག་ན་པདྨོ་
མཚན་དུ་གྲགས་པའོ། །དྲི་ཞིམ་རལ་པའི་ཕྲེང་བ་དམར་སེར་
འཁྱུག་པ་པོ། །ཞེས་པ་ནི། དྲི་ཞིམ་ཞིང་འོད་གསལ་བའི་རལ་པ་
དམར་སེར་ཁྲོ་ཞལ་གྱི་དབུའི་སྟེང་ནས་གྱེན་དུ་ཕྱོགས་པ་དང་། དབུ་
སྐྲ་གཞན་ཐམས་ཅད་ཀྱང་ནག་ཅིང་སྣུམ་ལ་དྲི་ཞིམ་པ། སྤུ་ཉག་མ་རེ་
རེ་ནས་མ་འཛིང་ཞིང་སོ་སོར་གནས་པ། མཐོང་བ་ཙམ་གྱིས་ཚིམ་
14)

པར་བྱེད་པའོ། །ཞལ་རས་རྒྱས་པ་ཟླ་བ་ལྟ་བུར་མཛེས་པ་
པོ། །ཞེས་པ་ནི། 
ཞལ་གྱི་དཀྱིལ་འཁོར་ཟླ་བ་ཉ་གང་བ་ལྟར་རྒྱས་
ཤིང་ལྟ་ན་སྡུག་པའོ། །སྤྱན་གྱི་པདྨོ་མཆོག་ཏུ་བཟང་ཞིང་ཡངས་
པ་པོ། །ཞེས་པ་ནི། 
སྤྱན་དཀྱུས་རིང་ཞིང་དཀར་ནག་གི་ཆ་རྣམས་
མ་འདྲེས་པར་མཛེས་ལ་ཅུང་ཟད་ཟུམ་པ། ཞི་བའི་གཟིགས་སྟངས་
ཀྱིས་མཁའ་ཁྱབ་ཀྱི་སེམས་ཅན་ཐམས་ཅད་ལ་གཟིགས་པས་ན་ཤིན་ཏུ་
ཡངས་པ་ཞེས་སྨོས་པའོ། ། ཁ་བ་དུང་ལྟར་རྣམ་དཀར་དྲི་ངད་
ལྡན་པ་པོ། །ཞེས་པ་ནི། སྐུ་མདོག་ཁ་བསང་དུང་གི་མདོག་ལྟར་
རྣམ་པར་དཀར་ཞིང་། སྐུ་ལས་དྲི་ཞིམ་པའི་ངད་ལྡང་བས་ཡིད་དུ་མི་
འོང་བའི་ཆ་ཅུང་ཟད་ཀྱང་མེད་ལ། མཐོང་ན་མི་མཐུན་པ་མེད་
པ། 
སྐུའི་ཁ་དོག་སུས་མཐོང་བ་དང་དྲི་ཚོར་བ་ཐམས་ཅད་འཁོར་བ་
ལས་སྩོལ་བར་མཛད་པའོ། །དྲི་མེད་འོད་ཆགས་མུ་ཏིག་ཚོམ་བུ་=
འཛིན་པ་པོ། །ཞེས་པ་ནི། སྐ་ལ་མུ་ཏིག་ལ་སོགས་པ་རིན་པོ་ཆེ་
རིན་ཐང་དང་བྲལ་བའི་རྒྱན་དཔག་ཏུ་མེད་པས་སྤྲས་པའོ
། །མཛེས་
པའི་འོད་ཟེར་སྐྱ་རེངས་དམར་པོས་བརྒྱན་པ་པོ། །ཞེས་པ་
ནི། 
སེམས་ཅན་ཐམས་ཅད་ལ་སྙིང་རྗེས་དུས་ནམ་ཡང་མི་འདོར་བ་
143

མཚོན་པའི་ཕྱིར་སྐུ་ལས་མཛེས་ཤིང་ཡིད་དུ་འོང་བའི་འོད་ཟེར་དམར་
པོ་ཕྱོགས་བཅུར་འཕྲོ་བ། འོད་དེས་རེག་པ་ཐམས་ཅད་འཕྲལ་ཡུན་
གྱི་དོན་འབད་མེད་དུ་འགྲུབ་པར་འགྱུར་བའོ། །པདྨའི་མཚོ་ལྟར་
ཕྱག་ནི་དངར་བར་བྱས་པ་པོ། །ཞེས་པ་ནི། ཡིད་བཞིན་གྱི་
མཚོའི་ངོགས་སུ་པདྨ་དྲི་མ་མེད་པས་ཚར་དུ་དངར་ཏེ་བརྒྱན་པ་
ཐུགས་རྗེ་ཆེན་པོའི་སྐུ་གཡས་གཡོན་གཉིས་སུ་འཇམ་ཞིང་
ལྟར། 
གཞོན་ཤ་ཆགས་པའི་ཕྱག་ལྔ་བརྒྱས་བརྒྱན་པའོ། །སྟོན་ཀའི་སྤྲིན་
གྱི་མདོག་དང་ལྡན་ཞིང་གཞོན་པ་པོ། །ཞེས་པ་ནི། ཕྱག་སྟོང་པོ་
དེའང་མདོག་སྟོན་ཀའི་སྤྲིན་ལྟར་དཀར་ཞིང་དཔག་བསམ་གཞོན་ནུའི་
ལྕག་ཕྲན་ལྟར་འཇམ་ལ་གཞོན་ཤ་ཆགས་པའོ། །རིན་ཆེན་མང་
པོས་དཔུང་པ་གཉིས་ནི་བརྒྱན་པ་པོ། །ཞེས་པ་ནི། གསེར་
དང་། དངུལ་དང་། ནོར་བུ་རིན་པོ་ཆེ་ལ་སོགས་པའི་རིགས་རིན་
ཐང་མེད་པའི་རིན་པོ་ཆེ་དུ་མས་དཔུང ་པ་གཉིས་དང་ཕྱག་གི་མཁྲིག་
མ་གཉིས་སོགས་སྐུ་སྟོད་ཐམས་ཅད་རྒྱན་གྱིས་སྤྲས་པའོ། ། ལོ་མའི་
མཆོག་ལྟར་ཕྱག་མཐིལ་གཞོན་ཞིང་འཇམ་པ་པོ། །ཞེས་པ་
ནི། ཕྱག་ཐམས་ཅད་ཀྱི་མཐིལ་རྣམས་ལོ་མའི་མཆོག་དཔག་བསམ་
 T44

གྱི་ཤིང་གི་ལོ་མ་ལྟར་ཤིན་ཏུ་འཇམ་ཞིང་གཞོན་ཤ་ཆགས་པའི་ངོས་
ལ། དུང་གཡས་སུ་འཁྱིལ་བ་དང་། གཡུང་དྲུང་དང་། དཔལ་
བེའུ་ལ་སོགས་པས་བརྒྱན་ཅིང་། ཕྱག་གི་མཐིལ་ན་འཁོར་ལོ་རྩིབས་
སྟོང་གི་རྣམ་པ་རི་མོ་ཅན་འགྲོ་བ་གང་གི་མགོ་ལ་རེག་ཀྱང་གནས་
སྐབས་དང་མཐར་ཐུག་གི་དོན་འགྲུབ་པར་མཛད་པའོ། །རི་དྭགས་
ལྤགས་པས་ནུ་མ་གཡོན་པ་བཀབ་པ་པོ། །ཞེས་པ་ནི། ཐུགས་
རྗེ་ཆེན་པོའི་ཐུགས་སེམས་ཅན་རྣམས་སྡུག་བསྔལ་གྱིས་མནར་བ་ལ་
ཡིད་སྐྱོ་བས་སྙིང་རྗེ་ཆེན་པོ་འབའ་ཞིག་གི་གཞན་དབང་དུ་སོང་བ་དེ་
མཚོན་པའི་ཕྱིར་རི་དྭགས་ཁྲི་སྙན་གྱི་པགས་པས་ནུ་མ་གཡོན་པ་བཀབ་
ཅེས་པའོ། ། སྙན་ཆ་གདུབ་བུས་སྒེག་ཅིང་རྒྱན་རྣམས་འཆང་བ་
པོ། །ཞེས་པ་ནི། སྙན་རྒྱན་ལ་སོགས་པ་དབུ་ལ་རིན་པོ་ཆེའི་རྒྱན་དུ་
མས་སྤྲས་ཞེས་པའོ། །དྲི་མ་མེད་པ་པདྨའི་མཆོག་ལ་གནས་པ་
པོ། །ཞེས་པ་ནི། འཁོར་བའི་སྐྱོན་གྱིས་མ་གོས་པས་རང་བཞིན་
རྣམ་དག་ལས་ནམ་ཡང་ཉམས་པ་མེད་པ་མཚོན་ཕྱིར་པདྨའི་མཆོག་དྲི་
མ་མེད་པའི་གདན་ལ་བཞུགས་ཞེས་པའོ། ། ལྟེ་བའི་ངོས་ནི་པདྨའི་
འདབ་ལྟར་འཇམ་པ་པོ། །ཞེས་པ་ནི། ལྟེ་བས་མཚོན་པའི་སྐུའི་
པགས་པ་ཐམས་ཅད་ཤིན་ཏུ་འཇམ་ཞིང་སྲབ་པ་པདྨའི་འདབ་མ་ལྟ་

བུའོ། །ཞེས་པའོ། །གསེར་གྱི་སྐ་རགས་མཆོག་ལ་ནོར་བུས་
སྤྲས་པ་པོ། ། སྟ་ཟུར་དཀྲིས་པའི་རས་བཟང་ཤམ་ཐབ་འཛིན་
པ་པོ། །ཞེས་པ་ནི། སྐུ་སྨད་ལྷ་རྫས་གྱི་ན་བཟའི་ཤམ་ཐབ་མཛེས་
པར་གསོལ་བའི་སྟེང་དུ། གསེར་གྱི་སྐ་རགས་རིན་ཆེན་དུ་མའི་དྲ་བ་
དྲ་ཕྱེད་དང༌། རྩེ་མོར་གསེར་གྱི་དྲིལ་ཆུང་སིལ་སིལ་གྱི་སྒྲ་སྒྲོགས་པ་
དང་བཅས་པའི་འོག་པག་གིས་སྤྲས་པའོ། །ཐུབ་པའི་མཁྱེན་
མཆོག་མཚོ་ཆེན་ཕ་རོལ་ཕྱིན་པ་པོ། །ཞེས་པ་ནི། ཐུགས་རྗེ་
ཆེན་པོས་དང་པོར་བསམ་པ་ཕུན་སུམ་ཚོགས་པ་བྱང་ཆུབ་མཆོག་ཏུ་
སེམས་བསྐྱེད་པ་ནས་བཟུང་བྱམས་པ་དང་སྙིང་རྗེ་བྱང་ཆུབ་ཀྱི་སེམས་
གོང་ནས་གོང་དུ་འཕེལ་ཞིང་། སྦྱོར་བ་ཕུན་སུམ་ཚོགས་པ་གནས་
ལུགས་རྟོགས་པའི་ཤེས་རབ་སོགས་རྒྱལ་སྲས་ཀྱི་སྤྱོད་པ་རྒྱ་མཚོ་ལྟ་
བུ་མཐར་ཕྱིན་ཏེ། ཐུབ་པ་རྣམས་ཀྱི་མཁྱེན་པའི་མཆོག་སྟོབས་བཅུའི་
གོ་འཕང་བརྙེས་ཞེས་པའོ། །མཆོག་བརྙེས་བསོད་ནམས་མང་
པོ་ཉེ་བར་བསགས་པའོ། །ཞེས་པ་ནི། དང་པོར་བྱང་ཆུབ་
མཆོག་ཏུ་ཐུགས་བསྐྱེད་ནས་བསོད་ནམས་དང་ཡེ་ཤེས་ཀྱི་ཚོགས་
གཉིས་པོ་བསྐལ་པ་གྲངས་མེད་མང་པོར་རྒྱུན་མ་ཆད་པར་བསགས་
པ་ལས་སྐྱོན་དག་ཡོན་ཏན་རྫོགས་ཏེ། སྐུ་གཉིས་ཟུང་དུ་འཇུག་པའི་
146

མཆོག་གི་གོ་འཕང་བརྙེས་ཞེས་པའོ། །རྟག་ཏུ་བདེ་བའི་འབྱུང་
གནས་རྒ་ནད་སེལ་བ་པོ། །ཞེས་པ་ནི། ཐུགས་རྗེ་ཆེན་པོས་འགྲོ་
བ་རྣམས་སྡུག་བསྔལ་གྱིས་མནར་བ་ཐུགས་ཀྱིས་མ་བཟོད་ནས་
སེམས་ཅན་རྣམས་འཁོར་བའི་གནས་སུ་སྐྱེ་རྒ་ན་འཆིའི་སྡུག་བསྔལ་
ཟུག་ཟེར་དྲག་པོས་གདུངས་ནས་བཟོད་གླགས་མེད་པ་ལས་བསྒྲལ་
ཏེ། 
དུས་རྟག་ཏུ་བདེ་བ་རྒྱུན་མི་འཆད་པ་འབྱུང་བའི་གནས་ཐར་པའི་
གོ་འཕང་ལ་འཁྲིད་པར་མཛད་ཅེས་པའོ། །གསུམ་མཐར་མཛད་
ཅིང་མཁའ་སྤྱོད་སྤྱོད་པ་སྟོན་པ་པོ། ཞེས་པ་ནི། རིགས་དྲུག་གི་
ནང་ནས་ངན་སོང་གསུམ་དུ་སྐྱེས་ཟིན་པ་རྣམས་དང་། ད་ལྟ་མ་སྐྱེས་
ཀྱང་མྱུར་དུ་སྐྱེ་བའི་རྒྱུ་ལ་གནས་པ་རྣམས་ལ་གང་འཚམས་ཀྱི་སྤྲུལ་པ་
བཀྱེས་ནས། 
ངན་སོང་དུ་སྐྱེས་ཟིན་རྣམས་དེ་ལས་ཐར་བར་མཛད་
ཅིང་། 
རྒྱུ་ལ་གནས་པ་རྣམས་ལས་ངན་པ་དེ་དག་བྱང་བ་དང༌། ་་་་
མཛད། 
དེའང་སེམས་ཅན་རེ་རེའི་དོན་མཛད་པ་ཙམ་མ་ཡིན་པར་
མཁའ་སྤྱོད་ཅེས་ནམ་མཁའ་དང་མཉམ་པའི་སེམས་ཅན་ཐམས་ཅད་
ལ་སྤྱོད་པ་དེ་ལྟ་བུ་སྟོན་པར་མཛད་ཅེས་པའོ། །ལུས་ཅན་མཆོག་སྟེ་
བདུད་དཔུང་འཁྲུག་ལས་རྒྱལ་བ་པོ། །ཞེས་པ་ནི། ལུས་ཅན་
147

རྐང་གཉིས་རྣམས་ཀྱི་མཆོག་བཅོམ་ལྡན་འདས་ཐུགས་རྗེ་ཆེན་པོ་ནས་
མཆོག་གི་སྤྲུལ་སྐུ་གྲངས་མེད་པ་དུས་གཅིག་ཏུ་སྤྲུལ་ནས་ཞིང་ཁམས་
དུ་མར་བདུད་སྡེ་དཔུང་དང་བཅས་པ་བཅོམ་ནས་བདུད་སྡེའི་འཁྲུག་པ་
ལས་ཤིན་ཏུ་རྒྱལ་བར་མཛད་ཅེས་པའོ། །གསེར་གྱི་རྐང་གདུབ་སྒྲ་
ཡིས་ཞབས་ཡིད་འོང་བ་པོ། །ཞེས་པ་ནི། ཐུགས་རྗེ་ཆེན་པོའི་
ཞབས་ཀྱི་མཁྲིག་མ་གཉིས་ལ་གསེར་དང་དངུལ་ལ་སོགས་པ་རིན་པོ་
ཆེའི་རྒྱན་དཔག་ཏུ་མེད་པའི་གདུབ་བུས་སྤྲས་ཤིང་། ཞབས་གདུབ་ཡ
དེ་ལས་གསེར་གྱི་དྲིལ་ཆུང་སིལ་སིལ་གྱི་སྒྲ་སྒྲོགས་པ། སྒྲ་དེ་ཐོས་
པ་ཐམས་ཅད་གནས་སྐབས་སུ་སེམས་བདེ་བས་ཚིམས་ཤིང་ཡིད་དུ་
འོང་བ་དང་། མཐར་ཐུག་སངས་རྒྱས་འགྲུབ་པའི་ས་བོན་བསྐྲུན་པར་
མཛོད་ཅེས་པའོ། །ཚངས་པའི་གནས་པ་བཞི་ཡིས་དབེན་པར་
མཛད་པ་པོ། །ཞེས་པ་ནི། ཐུགས་རྗེ་ཆེན་པོ་རང་ཉིད་གང་ནས་
གཤེགས་པའི་ལམ་བཟང་པོ་དེ་ལས་གདུལ་བྱ་རྣམས་ཀྱང་འཁྲིད་པར་
བཞེད་ནས། བྱམས་པ་ཆེན་པོ་དང༌། སྙིང་རྗེ་ཆེན་པོ་དང་། དགའ་
བ་ཆེན་པོ་དང་། བཏང་སྙོམས་ཆེན་པོ་སྟེ། ཚངས་པའི་གནས་བཞི་
། སྦྱོར་
པོ་དེའི་སྒོ་ནས་རང་དོན་འབའ་ཞིག་སྒྲུབ་པའི་བསམ་པ་དང་-
བ་གཡེང་བ་མཐའ་དག་གིས་དབེན་པའི་ཐེག་ཆེན་གྱི་ལམ་བཟང་པོ་
148

ལས་སངས་རྒྱས་ཀྱི་སར་འཁྲིད་པར་མཛད་ཅེས་པའོ
། །ངང་པའི་
འགྲོས་འདྲ་གླང་ཆེན་དྲེགས་ལྟར་གཤེགས་པ་པོ
། །ཞེས་པ་
ནི། 
ཐུགས་རྗེ་ཆེན་པོ་གཤེགས་པའི་ཚེ་ཞབས་ཀྱི་གོམ་པ་ལ་མྱུར་
བུལ་མེད་ཅིང་། འཇིགས་པ་དང༌། ཡ་ང་བ་དང་། བག་ཚ་བ་སྐད་
ཅིག་ཀྱང་མེད་པས་འཁོར་བའི་སེམས་ཅན་རྣམས་ལ་སྤྱན་གྱིས་རྗེས་སུ་
གཟིགས་ནས། 
ངང་པའི་རྒྱལ་པོའི་འགྲོས་དང་། གླང་པོ་ཆེ་སྟོབས་
ཀྱིས་བྲེལ་བའི་འགྲོས་ལྟར་དུ་དལ་གྱིས་གཤེགས་པའོ
། །ཡོངས་
རྫོགས་ཉེ་བར་བསགས་ཤིང་བསྟན་པ་གཉེར་པ་པོ
། །ཞེས་པ་
ནི། 
ཐུགས་རྗེ་ཆེན་པོ་དང་པོར་ཐུགས་བསྐྱེད་པ་ནས་བཟུང་བསྐལ་
ཆེན་གྲངས་མེད་གསུམ་གྱི་རིང་ལ་བསོད་ནམས་དང་ཡེ་ཤེས་ཀྱི་
ས་མ
 ཚོགས་ཡོངས་སུ་རྫོགས་པར་མཛད་ནས་སངས་རྒྱས་ཤིང་--
། སླར་
ཡང་ནམ་མཁའ་མ་ཟད་ཀྱི་བར་དུ་སེམས་ཅན་རྣམས་ལ་ཆོས་བསྟན་--
ནས་རྒྱུད་འདུལ་བར་བྱེད་པ་ཉིད་གཞན་དོན་ཕྲིན་ལས་ཀྱི་གཙོ་བོ་ཡིན་
པས་དེ་ཁོ་ན་དོན་དུ་གཉེར་བར་མཛད་ཅེས་པའོ
། །འོ་མའི་མཚོ་
དང་ཆུ་ཡི་མཚོ་ལས་སྒྲོལ་བ་པོ
། །ཞེས་པ་ནི། ཐུགས་རྗེ་ཆེན་
པོས་འཁོར་བའི་སེམས་ཅན་རྣམས་ལ་ཆོས་བསྟན་ནས་ཆུའི་རྒྱ་མཚོ་
དང་མཚུངས་པའི་འཁོར་བའི་གནས་ནས་གྲོལ་བར་མཛད
། དེ་ལྟར་
149

འཁོར་བ་ལས་ཐར་ནས་ཞི་བའི་དབྱིངས་ཙམ་ལ་གནས་པའང་སྲིད་
པའི་སྡུག་བསྔལ་ལས་ཐར་ཡང་རང་ཉིད་ཤེས་སྒྲིབ་ཀྱི་འཆིང་བ་ལས་
མ་གྲོལ་ཞིང་སེམས་ཅན་གཞན་གྱི་དོན་རྒྱ་ཆེན་པོ་མི་ནུས་པར་གཟིགས་
ནས། ཞི་མཐའ་འོ་མའི་མཚོར་ལྟུང་བ་ལྟ་བུ་ལས་ཀྱང་བསྒྲལ་ཏེ་མི་
གནས་པའི་མྱ་ངན་ལས་འདའ་བར་མཛད་པའི་སངས་རྒྱས་ཀྱི་ས་ལ་
བཀོད་པར་མཛད་དོ། །ཞེས་པའོ། །གསུམ་པ་བསྟོད་པ་བརྗོད་པའི་
ཕན་ཡོན་ནི། གང་ཞིག་རྟག་ཏུ་ཐོ་རངས་ལངས་ནས་གུས་པ་
ཡིས། སྤྱན་རས་གཟིགས་ཀྱི་དབང་པོ་ཡིད་ལ་སེམས་བྱེད་
ཅིང་། །བསྟོད་པའི་མཆོག་འདི་དག་ཅིང་གསལ་བར་བསྟོད་
བྱེད་ན། །འདི་ནི་སྐྱེས་པའམ་ནི་བུད་མེད་ཡིན་ཡང་རུང་། །
སྐྱེ་བ་འདིའམ་མ་འོངས་སྐྱེ་བ་ཐམས་ཅད་དུ། །འཇིག་རྟེན་
འཇིག་རྟེན་ལས་འདས་དགོས་པ་ཀུན་འགྲུབ་འགྱུར། །ཞེས་པ་
ནི། བསྟོད་པ་འདི་འདོན་ཅིང་གསོལ་བ་འདེབས་པའི་གང་ཟག་གང་
ཞིག་གིས་གསོལ་བ་འདེབས་པའི་དུས་ནི། རྟག་ཏུ་ཞེས་དུས་ནམ་གྱི་
ཚེ་གསོལ་བ་བཏབ་ཀྱང་བྱིན་རླབས་དང་ཕན་ཡོན་ཆེན་པོ་འབྱུང་
མོད། འོན་ཀྱང་འཇམ་དཔལ་རྩ་རྒྱུད་ལས། མཚན་མོ་སྐྱིལ་ཀྲུང་
བཅས་ནས་ནི། །སྔོན་ཆད་དོན་ཡོད་བཟླས་བྱས་ནས། ། ཐོ་རངས་
150

གྲུབ་པ་ཐོབ་གྱུར་ཏེ། །བཟླས་པས་མངོན་ཤེས་ལྔ་འཐོབ་
འགྱུར། ཞེས་པ་དང༌། སྔོན་བཅོམ་ལྡན་འདས་ཀྱང་ཚེས་བཅོ་ལྔའི་
སྐྱ་རེངས་འཆར་བའི་ཚོད་ཙམ་ན་སངས་རྒྱས་པ་དང་། དེ་བཞིན་དུ་
སྔོན་གྱི་མཁས་གྲུབ་ཕལ་མོ་ཆེས་མཆོག་གི་དངོ ས་གྲུབ་བརྙེས་པའི་--
དུས་ཀྱང་ཐོ་རངས་ཀྱི་དུས་ཉིད་དུ་གསུངས་པ་དང་། དགེ་སློང་མ་
དཔལ་མོ་ཉིད་ཀྱིས་ཀྱང་དུས་ཚོད་དེ་ཙམ་ན་མཆོག་གི་དངོས་གྲུབ་
བརྙེས་པ་སོགས་ལྷག་པར་ཐོ་རངས་ཀྱི་དུས་སུ་གསོལ་བ་བཏབ་ན་
བྱིན་རླབས་མྱུར་བར་གསུངས་པས། ཐོ་རངས་སྐྱ་རེངས་དང་པོ་
འཆར་བ་ན་ལངས་ཏེ་ཁྲུས་བྱས་ལ་གོས་གཙང་མ་བགོས་ཏེ་སྟན་བདེ་
བ་ལ་སྐྱིལ་ཀྲུང་བཅས། ལུས་དྲང་པོར་བསྲངས་ཏེ་ཐུགས་རྗེ་ཆེན་
པོའི་སྐུ་གསུང་ཐུགས་ཀྱི་ཡོན་ཏན་དྲན་པའི་དད་གུས་ཆེན་པོ་
དང་། བྱམས་སྙིང་རྗེ་བྱང་ཆུབ་ཀྱི་སེམས་ཤུགས་དྲག་པོའི་སྒོ་ནས་
ཐུགས་རྗེ་ཆེན་པོ་སྤྱན་རས་གཟིགས་ཕྱག་སྟོང་སྤྱན་སྟོང་གི་སྐུ་གངས་
རིའི་ཕུང་པོ་ལྟར་དཀར་ཞིང་མཛེས་པ་རྩེ་གཅིག་ཏུ་དྲན་པའི་ངང་ནས་
བསྟོད་པ་བྱིན་རླབས་ཅན་འདི་སྒྲ་དག་ཅིང་ཚིག་གསལ་བར་འདོན་ཅིང་
གསོལ་བ་བཏབ་ན། གསོལ་བ་འདེབས་པོ་དེ་ཉིད་སྐྱེས་པ་ཡིན་ཡང་
རུང༌། བུད་མེད་ཡིན་ཡང་རུང་སྟེ། རིགས་མཐོ་དམན་དང་ཕོ་མོའི་
151

ལུས་རྟེན་ལ་ཁྱད་མེད་པར་འཇིག་རྟེན་དང་འཇིག་རྟེན་ལས་འདས་པའི་
1，
དངོས་གྲུབ་སོགས་ཡིད་ལ་གང་བསམ་ཞིང་དགོས་པ་ཀུན་འབད་མེད་
དུ་འགྲུབ་པར་འགྱུར་རོ། །ཞེས་གྲུབ་མཆོག་དཔལ་མོ་ཉིད་ཀྱི་ཞལ་
གྱིས་བཞེས་པ་ཡིན་ལ། དེ་ལ་འཇིག་རྟེན་གྱི་དངོས་གྲུབ་ཅེས་པ་
ནི། ཚེ་འདིའི་མི་འདོད་པ་མཐའ་དག་ཞི་ཞིང་འདོད་པའི་དོན་མཐའ་
དག་འགྲུབ་པར་འགྱུར་བ་ དང་། ཕྱི་མ་ངན་སོང་གི་གཡང་ས་ལས་
ཐར་ཞིང་བདེ་འགྲོའི་རྟེན་བཟང་པོ་ཐོབ་པ་དང་། དེའི་དུས་ཐུགས་རྗེ་
ཆེན་པོའི་སྤྲུལ་པ་དགེ་བའི་བཤེས་གཉེན་མཚན་ཉིད་དང་ལྡན་པས་
རྗེས་སུ་འཛིན་པ་དང་། འཁོར་བ་མཐའ་དག་ནས་ཡིད་འབྱུང་ནས་
ལམ་བསླབ་པ་གསུམ་རྒྱུད་ལ་སྐྱེ་བ་དང་། བྱམས་སྙིང་རྗེའི་བརྟན་པ་
ཐོབ་ནས་ཐེག་པ་ཆེན་པོའི་ལམ་སྣ་ཟིན་པ་དང་། དེས་ཚོགས་ལམ་་་་་་་་་
ཆུང་འབྲིང་ཆེ་གསུམ་རིམ་གྱིས་བགྲོད་ནས་སྦྱོར་ལམ་ཐོབ་སྟེ་ཕྱིར་མི་
ལྡོག་པར་འགྱུར་བ་ཡིན་ལ། འཇིག་རྟེན་ལས་འདས་པའི་དངོས་
གྲུབ་ནི། ས་དང་པོ་ཐོབ་སྟེ་སྐད་ཅིག་རེ་ལའང་ལུས་བརྒྱར་སྤྲུལ་ནས་
ཞིང་ཁམས་བརྒྱར་བགྲོད་པ་སོགས་ས་ལམ་གྱི་ཡོན་ཏན་གོང་དུ་
འཕེལ་ནས། སྐྱོན་མཐའ་དག་དག་ཡོན་ཏན་ཐམས་ཅད་རྫོགས་
ཏེ། ཐུགས་རྗེ་ཆེན་པོའི་གོ་འཕང་འཐོབ་པར་འགྱུར་ཞེས་པའོ། །
152

གང་སྐུའི་ཆ་ཤས་རྣམ་འདྲེན་སྟོང་གི་གཟུགས། །གང་གསུང་བརྒྱད་
ཁྲི་བཞི་སྟོང་ཀུན་གྱི་སྙིང་། །གང་བྱུང་རྒྱལ་ཀུན་ཀ་རུ་ཎི་ཀ་དངོས། །
གངས་རིའི་མགོན་པོ་ཐུགས་རྗེ་ཅན་དེར་འདུད། །རབ་འབྱམས་ཞིང་
ན་བཞུགས་པའི་རྒྱལ ་བ་དང་། །རབ་ཏུ་དགའ་སོགས ་སར་གནས་
དཔའ་བོ་ཀུན། །རབ་འབྱམས་རྒྱལ་བ་རྒྱ་མཚོའི་འབྱུང་གནས་
ཁྱོད། །རབ་ཏུ་བསྔགས་པ་འབའ་ཞིག་ལྷུར་ལེན་མཛད། །གྲུབ་པ་
མཆོག་བརྙེས་དགེ་སློང་དཔལ་མོ་ཡི། །གྲུབ་པའི་བསྟི་གནས་ཤིང་
འཕེལ་གནས་མཆོག་ཏུ། །གྲུབ་པ་བརྙེས་ཚེ་ཐུགས་རྗེ་ཆེ་བསྟོད་
པས། །གྲུབ་པའི་བདེན་ཚིག་འདི་ཉིད་དབྱངས་སུ་བསྒྲགས། །
བསྟོད་ཚིག་རང་བཞིན་ལུས་ཀྱང་མཛེས་པ་ལ། །གསལ་བྱེད་ལུང་
རིགས་དོ་ཤལ་རྒྱན་བཟང་འདི། །ཕུལ་བའི་དགེ་བས་ཚེ་རབས་
ཐམས་ཅད་དུ། །ཕྱག་ན་པདྨོས་རྗེས་སུ་འཛིན་གྱུར་ཅིག །ཅེས་ཐུབ་
བསྟན་བསྟན་པའི་སྒྲོན་མེ་ཡོངས་འཛིན་པཎྜི་ཏ་ཆེན་པོ་ཡེ་ཤེས་རྒྱལ་
མཚན་གྱི་གསུང་རབ་རྒྱ་མཚོ་ཆེན་པོ་ལྟ་བུ་ལས་ཆ་ཤས་ཙམ་བཏུས་
པ། པོ་བསྟོད་ཀྱི་འགྲེལ་པ་དོན་གསལ་སྣང་བ་ཞེས་བྱ་བ་འདིའང་
རང་གི་བརྗེད་བྱང་དུ་དམིགས་ནས། གངས་རིའི་རྒྱལ་པོ་ཏི་སེའི་ལྷོ་
ཕྱོགས་དྲང་སྲོང་འཕགས་པའི་བསྟི་གནས་ཀུན་འཛོམས་དཔལ་གྱི་
153

ནགས་ཁྲོད་ཀྱི་དགོན་པ་གོང་འོད་གསལ་རྩེ་མོར་ངེས་དོན་པས་བཀོད་
པའོ། །།སརྦ་དཱ་ཀལྱཱཎཾ་བྷ་བནྟུ།།
154

FRA
BA
WA
ASTRE
2
ESS
Published by:
D . Tsondu Senghe Yorey Tisang
22, New Tibetan Colony, Majnu Ka Tilla,
3
Delhi-110054
ES

